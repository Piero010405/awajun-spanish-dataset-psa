<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Takasbau 17</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/ACT17.htm" />
</head>
<body>
<ul class='tnav'>
<li><a href='index.htm'>Takasbau</a></li>
<li><a href='ACT16.htm'>&lt;</a></li>
<li><a href='ACT.htm'>17</a></li>
<li><a href='ACT18.htm'>&gt;</a></li>
</ul>
<div class="main">
 
<div class='chapterlabel' id="V0"> 17</div><div class='s'>Tesalónica pampandaijamu </div> <div class='p'> <span class="verse" id="V1">1&#160;</span>Nunik ashinkag Anfípolis, nuigtú Apolonia nagkaikiag Pablo Silasjai Tesalónica jegawaju, jega judío aidau ijuntaijin.   <span class="verse" id="V2">2&#160;</span>Pablok tuke nunin asa, jega ijuntainum wayau, nunik tresa imania tsawan ayamtai aina nui ditajai tudaiyidau Agagbaun pachisag.   <span class="verse" id="V3">3&#160;</span>Dutikak, Cristuk waitkasa maam ataktú nantaktinai tusa agagbauwa nuna pachis ujaak:  </div><div class='p'>—Wi Jesusan pachisan ujaajim, nuuwai Cristuk, tiuwai.   </div><div class='p'> <span class="verse" id="V4">4&#160;</span>Nuna tutai wajumchik judío aidau dekaskeapi tiaju, nunikag Pablojai nuigtú Silasjai ijunjaju; nuigtushkam kuashat griego Apajuí emematin aidaush, nuigtú kuashat nuwa puyatjusa diitai aidaushkam, dekaskeapi tiajui.   <span class="verse" id="V5">5&#160;</span>Tujash judío aidauk senchi kajejuidau asag, aents pegkegchau, daki aidaun jintaa yujattaman yajuakaju, nunikag nujai ijunjag aents aidaun dapampaidau; nuninak Jasogka jeen jetekaju, Pablo Silasjai egainak, jukiag aents tuwakbaunum ejegatasag.   <span class="verse" id="V6">6&#160;</span>Tujash nui wainkachag Jasogkan, nuigtú ujumak yatsut aidaujai jukiag yaakta apuji batsatbaunum ejegawag untsumaidau:  </div><div class='p'>—Ju aents aina ju, ashí nugkanum wekaegas dapamkagtú wekaenuwe nunú jui tajutjamamtai;   <span class="verse" id="V7">7&#160;</span>Jasón niina jeen apujus pujujui, dutikam dita ashí Roma apuji chicham umiktin aidau umikbauwa nunak dakituinawai, tikich rey Jesús daagtin awai tuidau asag.   </div><div class='p'> <span class="verse" id="V8">8&#160;</span>Nunú tabaun aents aidau, ashí yaakta apuji aidaush antukag, pampaidau.   <span class="verse" id="V9">9&#160;</span>Imatiagtai Jasón, nuigtú tikich aidaujai kuichkin susajui dutikamtai akupkajui.   </div><div class='s'>Pablo Silasjai Berea jegamu </div> <div class='p'> <span class="verse" id="V10">10&#160;</span>Dutikawajam wamkesag kashi aig yatsut Apajuí nemajin aidau, Pablo Silasjai Berea awemajui, dutikam jegawag judío aidau ijuntaijin weajui.   <span class="verse" id="V11">11&#160;</span>Nuiya aidauk tesalonicanmaya aidaun nagkaegas shiig anentaimaidau, nunin asag wakegas chichamnash antuidau, nuninak kashí kashinig agagbauwa nuna kuitamas aujuinak egaidau, Pablo tawa dusha dekaskeashit tusag dekawagtatus.   <span class="verse" id="V12">12&#160;</span>Nunidau asag kuashat judío aidauk dekaskeapi tiajui, nunisag kuashat griego aidaushkam dekaskeapi tiajui nuwa eme anentsá diitai aidau nuigtú aishmag aidaushkam.   <span class="verse" id="V13">13&#160;</span>Nuniamun judío Tesalonicanmaya aidau, Pablo Berea Apajuí chichamen etsejui tabaun dekaawag shimutkaju, nunikag nuishkam aentsun dapampaidau.   <span class="verse" id="V14">14&#160;</span>Nudiagtai yatsut Jesusa nemajin aidau Pablon; nayants anunjukam wetá tusag awemaju, nuniai Silas Timoteojai Berea juwakajui.   <span class="verse" id="V15">15&#160;</span>Pablo uyunaidauk Atenas ejegawaju, nunikag waketiagtai Pablo, Silasan, Timoteojai waamak jui taatnume, ditajai igkuniktajai, tiuwai.   </div><div class='s'>Pablo Atenas pujusbau </div> <div class='p'> <span class="verse" id="V16">16&#160;</span>Pablo Atenas, Silasan Timoteojai dakak pujus, kuashat anentain idajtus diyau, ashí yaakta nuanuig imá ditá apajuimtaiji aina duke ayau asamtai.   <span class="verse" id="V17">17&#160;</span>Nuniau asamtai jega judío aidau ijuntaijin wayá judío aidaujai tudaiyu, tikich judiochu Apajuin puyatjus emematin aidaujaishkam, dutiksag kashí kashinig plazanum tuwakbaunmash tudaiyu.   <span class="verse" id="V18">18&#160;</span>Nunisag, ujumak filósofo epicúreo aidau nuigtú estoico aidaush Pablojai tudayinau, nuniagtai ujumak aents aidau:  </div><div class='p'>—¿Aush wajina pachisaya imá chichawa? tuidau.  </div><div class='p'>Tiagtai tikich chichaidau:  </div><div class='p'>—Tikich nugkanmaya apajuimtai aidaun yamagman pachis etsejajama, tuidau.  </div><div class='p'>Nunak yamajam chichaman Jesusan pachis nuigtú nantakbaujin etseju asamtai, tiajui.   <span class="verse" id="V19">19&#160;</span>Tusag Pablon, Areópago ejegawag iniinak:  </div><div class='p'>—¿Ame yamajam jintinkagtam dusha wají pachismea tame nunú dekatasa wakegag dusha tukagtumainkaitam?;   <span class="verse" id="V20">20&#160;</span>wagki wají aidau dekashtai tame dusha wají takumea tame nu dekatasa wakegaji, tuidau.   </div><div class='p'> <span class="verse" id="V21">21&#160;</span>Ashí Atenas batsamin aidauk, nuigtú tikich ikaya kaunkau nui batsamnushkam, tikichnak dutiktsuk ayatak chichaman antuktatus wakegaidau nuninak yamajam aina nunak pachis augmatuidau.   </div><div class='p'> <span class="verse" id="V22">22&#160;</span>Tama Pablo Areópago<a href="#FN1" class="notemark">*<span class="popup">“Areópago” tawa nunak, yaaktanmaya apu aidau chichaman dekawagtatus tuwakua nuna tawai. Nunak nunijakú ainawai, aents ikaya taamtai chichaman antugkagtatus.</span></a> ejapen wajantá chichaak:  </div><div class='p'>Atenasnumia aidauwah, atum apajuimjum duka dekas pujawapi tusajum anentaimtin ainajum nunak wainjime.   <span class="verse" id="V23">23&#160;</span>Atumi apajuijum emematku ijuntaigmin nagkaemaku diikman, altarnum APAJUÍ WAINCHATAI tusa agagbaun wainkamjai; nunú atum wainchayatkujum emematjum nuna wika pachisan etsegjai.   </div><div class='p'> <span class="verse" id="V24">24&#160;</span>Apajuí nugkan najanauwai, nuigtú ashí nui ayá nunashkam, niiyai nayaimpin nugkanash apujig, nunin asa aents ni ememattai atin jegamkamunmag pujuchui;   <span class="verse" id="V25">25&#160;</span>makichik aentskesh niinu atinun takagtusti tusag atsumchauwai; niiyai pujutnash, mayainash nuigtú ashí wají aina nunash sukagtinuk.   </div><div class='p'> <span class="verse" id="V26">26&#160;</span>Tuja makichik aentsua nuiyanak yujak ashí nugkanum batsamsatnume tiuwai. Dutika mamiktujui tsawantan tuja nugka dita batsamsatnunashkam;   <span class="verse" id="V27">27&#160;</span>nunak Apajuik, mina egatkatnume nuninak antintsagkesh dekapsatnume tusa. Tujash dekaskenmag jutiijaig atushtak atsui.   <span class="verse" id="V28">28&#160;</span>Wagki Apajuí takui pujaji, nuniau asa buchituinaji, nunisaik iwaku batsatji; ujumak atumdau poeta<a href="#FN2" class="notemark">†<span class="popup">“Poeta” tawa juka, aents wake besemag anentaibau, nuniachkush shiig aneamu ajam, ni nunimain anentaimtamun agau aina nuuwai.</span></a> aajakajua dushakam: “Jutiik Apajuí uchijí ainaji”, tiajui.   <span class="verse" id="V29">29&#160;</span>Dui Apajuí uchijí aidau asaja oro nuniachkush plata nuniachkush kayakesh aents aidau anentaimsa najanamu aina duka jutsukaitai Apajuik tusaik anentaimtumaitsuji.   <span class="verse" id="V30">30&#160;</span>Nunak aents dekachu asa nuniagtaish, Apajuik pachitsuk idaisauwai, tujash yamaik aents ashí nugkanum batsamin aidaush, tudaujinak idaisatnume, tawai.   <span class="verse" id="V31">31&#160;</span>Wagki Apajuik makichik tsawantan mamikiauwai, nunú tsawan jegatai ashí nugkanmaya aidaun, Cristo Aentsmaga akiinau maamu nantakiuwa nuna, yamaik aents pegkegchau aidau, pegkeg aidaujai etegjam akankam ijumjata titin asa.   </div><div class='p'> <span class="verse" id="V32">32&#160;</span>Tujash nantakbau tabaun antukag tikich aidauk dushikinai, tikich chichainak:  </div><div class='p'>—Dekas ju tame duka tikich tsawantin ataktú jutiksaik antukagmi, tiaju.   </div><div class='p'> <span class="verse" id="V33">33&#160;</span>Tiagmatai Pabloshkam ditanak ukukiuwai.   <span class="verse" id="V34">34&#160;</span>Tujash ujumak aents dekaskeapi tiaju, nunikag Pablojai ijunjajui, nuanui pachitkau Dionisio Areópago ijunin, nuigtushkam makichik nuwa Dámaris daagtin, nuigtú tikich aidaushkam.   </div><ul class='tnav'>
<li><a href='index.htm'>Takasbau</a></li>
<li><a href='ACT16.htm'>&lt;</a></li>
<li><a href='ACT.htm'>17</a></li>
<li><a href='ACT18.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V22">17:22</a>
<span class="ft">“Areópago” tawa nunak, yaaktanmaya apu aidau chichaman dekawagtatus tuwakua nuna tawai. Nunak nunijakú ainawai, aents ikaya taamtai chichaman antugkagtatus.</span></p>
<p class="f" id="FN2"><span class="notemark">†</span><a class="notebackref" href="#V28">17:28</a>
<span class="ft">“Poeta” tawa juka, aents wake besemag anentaibau, nuniachkush shiig aneamu ajam, ni nunimain anentaimtamun agau aina nuuwai.</span></p>

<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
