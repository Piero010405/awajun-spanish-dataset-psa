<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Génesis 10</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/GEN10.htm" />
</head>
<body>
<ul class='tnav'>
<li><a href='index.htm'>Génesis</a></li>
<li><a href='GEN09.htm'>&lt;</a></li>
<li><a href='GEN.htm'>10</a></li>
<li><a href='GEN11.htm'>&gt;</a></li>
</ul>
<div class="main">
 
<div class='chapterlabel' id="V0"> 10</div><div class='s'>Noé wegantu aidau </div> <div class='r'>(1 Cr. 1.5-23)  </div><div class='p'> <span class="verse" id="V1">1&#160;</span>Noé uchiji, Sem, Cam, Jafet aina nunú, yumi yutug nugkanum piyag aentsun ijinauwa duwi pujus uchin akigkaju aina nuna daaji aidauk juju ainawai:   </div><div class='p'> <span class="verse" id="V2">2&#160;</span>Jafeta uchiji aidauk: Gómer, Magog, Madai, Javán, Tubal, Mésec, Tirás, aatus aajakui.   <span class="verse" id="V3">3&#160;</span>Gómeran uchiji aidaushkam: Asquenaz, Rifat, Togarmá, aatus aajakui.   <span class="verse" id="V4">4&#160;</span>Javánka uchiji aidaushkam: Elisa, Tarsis, Quitim, Rodanim, aatus aajakui.   <span class="verse" id="V5">5&#160;</span>Juu aajaku ainawai Jafeta uchiji wegantu aidau, juka maki makichik tikich chichaman chichaku aajakajui. Nunidau asag dita patayi aidaujaig etegdayag, nayantsa pakajin nugka muunnum, tuja ajuntainmashkam batsamsaju ainawai.   </div><div class='p'> <span class="verse" id="V6">6&#160;</span>Cam aajakua nuna uchiji juju aajaku ainawai: Cus, Mizraim, Fut, Canaán aatus.   <span class="verse" id="V7">7&#160;</span>Cus aajakua nuna uchiji aidaushkam: Sebá, Havilá, Sabta, Raamá, Sabteca aatus aajaku ainawai. Untsu Raamá uchiji aajakui Sebá, Dedán aatus.   <span class="verse" id="V8">8&#160;</span>Cusak nuigtushkam uchijin Nimrotan akiauwai. Duka apu ashí nugkanum nigki wagaku aajakui.   <span class="verse" id="V9">9&#160;</span>Nimrotak Apajuí yayamu asa senchi kuntinu main aajakui. Nuwiya chicham jiinkiun chichainak: “Nimrod Apajuí yayasam, kuntinu main wajasu aajakua imanai”, tinu ainawai.   <span class="verse" id="V10">10&#160;</span>Nii apu pujusmataig yaaktak juju aajaku ainawai: Babel, Erec, Acad, Calné aatus. Juju yaakat aina juka Sinar nugkanum aajaku ainawai.   <span class="verse" id="V11">11&#160;</span>Nunú nugkanum pujau juwaki, Asiria nugkanum weuwai. Nunik jegaa nuwi yaaktan najankauwai. Nuna daaji aidauk: Nínive, Rehobot-ir, Quélah aatus aajakui.   <span class="verse" id="V12">12&#160;</span>Nuigtushkam najanauwai yaakat dekas múun, Resen tutaya nuna. Duka yaakat Nínive Quélahjai niniaku aajakua nuna ejapeen aajakui.   </div><div class='p'> <span class="verse" id="V13">13&#160;</span>Untsu Misraím aents wegantunmaya jiinjauwai: ludeo aidau, anameo aidau, lehabita aidau, naftuhíta aidau,   <span class="verse" id="V14">14&#160;</span>patruseo aidau, casluhíta aidau, caftorita aidau. Untsu juwiya jiinjauwai filisteo aidau.   </div><div class='p'> <span class="verse" id="V15">15&#160;</span>Untsu Canaán niina uchiji aishmagkun iwain Sidógkan akiauwai, duwi pujus Het aajakua nuna akiauwai.   <span class="verse" id="V16">16&#160;</span>Tuja Canaán wegantunmaya jiinjauwai: Jebús aents aidau, amorreo aidau, gergeseo aidau,   <span class="verse" id="V17">17&#160;</span>heveo aidau, araceo aidau, sineo aidau,   <span class="verse" id="V18">18&#160;</span>arvadeo aidau, semareo aidau, nuigtu amateo aidaushkam. Juju Canaán nugkanum aents aidau dita patayi aidaujai pampagkajui.   <span class="verse" id="V19">19&#160;</span>Cananeo aents aidaun nugkeg yaakat Sidón nagkamna nugka Guerar tutaya nuni juwaki, yaakat Gazanum nagkatkau aajakui. Tuja nuwi nagkamna yaakat Sodoma, Gomorra, Admá, Seboím aatus aajakua, nuni juwaki yaakat Lesa tutaya imanui nagkatkau aajakui.   <span class="verse" id="V20">20&#160;</span>Cam aajakua nuna uchiji wegantu aidauk juju ainawai. Ditak maki makichik nugkentin, nuigtushkam maki makichik chichamtin aajaku ainawai. Nuadui ditá patayi aidaujaig etegdayag batsamajaku ainawai.   </div><div class='p'> <span class="verse" id="V21">21&#160;</span>Jafetan yachi iwai Sem aajakua dushakam uchijinak akigkui. Tuja Heber aajakua nuna uchiji aidauk Sem wegantu aajaku ainawai.   <span class="verse" id="V22">22&#160;</span>Seman uchiji aidauk: Elam, Asur, Arfaxad, Lud, Aram aatus aajakui.   <span class="verse" id="V23">23&#160;</span>Araman uchiji aidauk: Us, Hul, Guéter, Mas aatus aajaku ainawai.   <span class="verse" id="V24">24&#160;</span>Arfaxad aajakui Sélah apaji, untsu Sélah aajakui Heberan apaji.   <span class="verse" id="V25">25&#160;</span>Heberak jimag uchijin akiauwai. Nuwiya makichik Péleg daagtin aajakui. Nunak nii pujusmatai, ashí aents aidau pampagkag maki makichik nugkentin wajasajua duwi tuu adaikau ainawai. Tuja niina yachig Joctán aajakui.   <span class="verse" id="V26">26&#160;</span>Joctánkan uchiji aidauk: Almodad, Sélef, Hazar-Mavet, Jérah,   <span class="verse" id="V27">27&#160;</span>Hadoram, Uzal, Diclá,   <span class="verse" id="V28">28&#160;</span>Obal, Abimael, Sebá,   <span class="verse" id="V29">29&#160;</span>Ofir, Havilá, Jobab aatus aajaku ainawai.   <span class="verse" id="V30">30&#160;</span>Dita batsamsamu aidauk nugka Mesá tawa nuwi nagkamnas Sefar nugka aajakua imanui nagkatkau aajakui. Duka etsa minitaiya nuni nugka múun aajakua nuwiya ainawai   <span class="verse" id="V31">31&#160;</span>Seman uchiji wegantu aidauk maki makichik nugkentin, maki makichik chichamtin aajaku ainawai. Nunidau asag ditá ditak patayi aidaujaig etegdayag batsamsaju ainawai.   </div><div class='p'> <span class="verse" id="V32">32&#160;</span>Juju adaijag nunú ainawai Apajuí yumin yutumtikag aentsun ijinawa duwi batsamas Noé uchiji wegantu akigbau aina duka. Nuniayatak ditash kanakag tikich nugkanum pampagkag batsamsaju ainawai.   </div><ul class='tnav'>
<li><a href='index.htm'>Génesis</a></li>
<li><a href='GEN09.htm'>&lt;</a></li>
<li><a href='GEN.htm'>10</a></li>
<li><a href='GEN11.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
