<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Éxodo 40</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/EXO40.htm" />
</head>
<body>
<ul class='tnav'>
<li><a href='index.htm'>Éxodo</a></li>
<li><a href='EXO34.htm'>&lt;</a></li>
<li><a href='EXO.htm'>40</a></li>
<li><a href='LEV10.htm'>&gt;</a></li>
</ul>
<div class="main">
 
<div class='chapterlabel' id="V0"> 40</div><div class='s'>Apajuíjai chichatai carpan aakmakbau </div> <div class='p'> <span class="verse" id="V16">16&#160;</span>Tuke Pujuu tibaunak Moisésak ashí betek umikui.   <span class="verse" id="V17">17&#160;</span>Tuja Egipto nugkanum batsatu jiinjajua duwi nagkama mijan jimaja nunú achiamunum nantu yama nagkamchak taka makichik tsawan tsawaju ai, Apajuíjai chichatain carpan aakmak ashimkajui.   <span class="verse" id="V18">18&#160;</span>Nuna Moisés aakmakug juni nagkabauwai: Yama nagkamchakug jiju dupajam taumi najanamu aidaun batsaka umikui. Dutika nunú jijunum numi dupajam dakagbau aidaun awajug umika, nuna ichichiagtinun numi tsejeg dakagbau aidaun minanjauwai. Dutika duwi aaka bakuin ajigka umikui.   <span class="verse" id="V19">19&#160;</span>Dutika nuwi carpan aakmakui, Tuke Pujuu dutikata tibaunak imatiksag. Aatus aakmatkauwai Tuke Pujuujai chichastasa waitai pegkejam umikbau aajakua nuna.   </div><div class='p'> <span class="verse" id="V20">20&#160;</span>Dutika ashimak kaya pakama najanamunum chicham umiktin aidau agagbaun juki arcanum egkeauwai. Dutika dukutai shiig pegkeg najanamujai dukuka nunú yanaki jukitnun jimag numin wegaji apusauwai.   <span class="verse" id="V21">21&#160;</span>Dutika Apajuíjai chichastasa waitai aakmakbaunum, tesaamu “shiig pegkejam” tutainum nunú arcan awayauwai. Dutika awaya jáanch wegkagman juki ejatuauwai, Tuke Pujuu dutikata tibaunak imatiksag.   </div><div class='p'> <span class="verse" id="V22">22&#160;</span>Nuna umika duwi mesa najanamun juki carpa aakmakbaunum, tesaamu jáanch detuamua nuwi jegatsuk, dekatkau tesaamu pegkejam tutainum awaya untsuja nuni apusauwai.   <span class="verse" id="V23">23&#160;</span>Dutika pagkan yajuak Tuke Pujuu wainai nunú mesanum shiig pataja umikui, Tuke Pujuu dutikata tibaunak imatiksag.   </div><div class='p'> <span class="verse" id="V24">24&#160;</span>Tuja nuigtushkam jii ekemaka pekatai ayatak oro najanamu candelabron juki mesa pujaun niimtikas menanmanini apusauwai.   <span class="verse" id="V25">25&#160;</span>Dutika aceite yajakbaun juki, nuwi pekai ekemag ukukiuwai, Tuke Pujuu dutikata tibaunak imatiksag.   </div><div class='p'> <span class="verse" id="V26">26&#160;</span>Untsu Apajuí emematku patasa apetai altar oro najanamun juki, jáanch ejamunum ejentattak apusauwai.   <span class="verse" id="V27">27&#160;</span>Nuna dutika Tuke Pujuu tibaun umiak kugkuin incienso tutain juki nuwi patai apeauwai.   </div><div class='p'> <span class="verse" id="V28">28&#160;</span>Nuna ashí dutika inagnak, nunú aakmakbauwa nuna waitijin jáanchin detua ukukiuwai.   <span class="verse" id="V29">29&#160;</span>Dutika ajuma duwi kuntin maa patasa apetai altar bronce najanamun juki, agá aaka waitijin igkuas apusauwai. Dutika Tuke Pujuu tibaun umiak kuntinun maa nuna nejen nuwi patai ashí apeauwai. Tuja ajak juukbaun Apajuín anentag suwak nunashkam dutiksag apeuwai.   </div><div class='p'> <span class="verse" id="V30">30&#160;</span>Nuna dutika yumi yajaa ikigmatai palangana bronce najanamu pujaun juki Apajuíjai chichatai carpa aakmakbau aajakua nujai niniaku altar pujaunum nuna ejapeen apusauwai. Dutika nuwi yumi ikigmagtinun yajauwai.   <span class="verse" id="V31">31&#160;</span>Nuna Moisés Aarógjai tuja Aarógka uchiji aidau aatus ditá ikigmagtinun, nawe dijajagtinjin nuwiyan shikika jujaku ainawai.   <span class="verse" id="V32">32&#160;</span>Tuja nunú aaknum wayatag tuinakug nunú yumi aimkamua nuna tuké ikigmag waijaku ainawai, Tuke Pujuu tibaunak imatiksag.   </div><div class='p'> <span class="verse" id="V33">33&#160;</span>Nuna ashí umika inagnak, aak carpa aakmakbau aajakua nuna agájin ashí tanishmag ashimak, jáanchi juki waitinum detua ukukiuwai.   </div><div class='s'>Apajuíjai chichatai <br/> aak pegkejam <br/> carpa aakmakbaunum <br/> Tuke Pujuu wayamu </div> <div class='r'>(Nm. 9.15-23)  </div><div class='p'> <span class="verse" id="V34">34&#160;</span>Aak pegkejam carpa aakmakbaun yujagkim ijiuwai. Nuniamunum Tuke Pujuu imanji pegkegma nunú aakan akijuauwai.   <span class="verse" id="V35">35&#160;</span>Tuke Pujuu imanji pegkegma nunú yujagmijai betek aakan ijiau asamtai, Moisés waimainchau dekapjauwai.   <span class="verse" id="V36">36&#160;</span>Tuja nunú yujagkim aak pegkegman ijia aajakua nunú yaki takuntai, Israel aents aidauk ditá aakji aidaun tegaka jukiag shimujakui.   <span class="verse" id="V37">37&#160;</span>Untsu yujagkim yakí takunchataik, yakí takunti tusag dakak nuwig aakmag batsamajakajui.   <span class="verse" id="V38">38&#160;</span>Tuja aak pegkejam carpa aakmakbaun yujagkim tsawai tuke ijia aajakua nunú, kashishkam keejakua duka, Israel aents aidau shimamunmak nunisag au asamtai, dita nuna shiig wainajaku ainawai.  </div><ul class='tnav'>
<li><a href='index.htm'>Éxodo</a></li>
<li><a href='EXO34.htm'>&lt;</a></li>
<li><a href='EXO.htm'>40</a></li>
<li><a href='LEV10.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
