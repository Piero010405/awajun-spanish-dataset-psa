<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Oseas 13</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/HOS13.htm" />
</head>
<body>
<ul class='tnav'>
<li><a href='index.htm'>Oseas</a></li>
<li><a href='HOS11.htm'>&lt;</a></li>
<li><a href='HOS.htm'>13</a></li>
<li><a href='HOS14.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>Apajuí Israel aents aidaun suwimkan susattawai tusa etsegkamu </div> <div class='p'> <span class="verse" id="V4">4&#160;</span>Tuke Pujuu chichaak:  </div><div class='q'>“Israel aents aidauwah,  </div><div class='q'>witjai apu atumi Apajuígminuk,  </div><div class='q'>atum Egipto nugkanum batsatutigmin wi jiijuitjim  </div><div class='q'>duwi nagkamsanuk yamaikish wika atumi Apajuíjiyaitjai.  </div><div class='q'>Witjai atumin uwemtiknunuk.   </div><div class='q'> <span class="verse" id="V5">5&#160;</span>Uwejush yumi atsau nimpainnum batsabiujum duish  </div><div class='q'>wi atumnak kuitamkauwaitjime.   </div><div class='q'> <span class="verse" id="V6">6&#160;</span>Tujash atumek yutai kuashat ajutjamu asamtai,  </div><div class='q'>ememakjum mina kajimatjukiu ainagme.   </div><div class='b'> &#160; </div> <div class='q'> <span class="verse" id="V7">7&#160;</span>“Nuadui león kajeka kuntinun jetegama imatikattajime.  </div><div class='q'>Jintá yantam uumka tepesan ikamyawajai  </div><div class='q'>betek tepegkattajime.   </div><div class='q'> <span class="verse" id="V8">8&#160;</span>Chayú niina uchiji megkaetujam wainkatatus egak  </div><div class='q'>ishamain wajama imanika jiintukin detsepen ichinjattajai;  </div><div class='q'>dutikan nuwig leónjai betek amuktatjai.   </div><div class='q'> <span class="verse" id="V9">9&#160;</span>Israel aents aidautigmek wi kuitamkam batsamnaitjume,  </div><div class='q'>tujash yamaik wi ijinattajime,  </div><div class='q'>dutikawaipa tujutmainuk atsawai.   </div><div class='q'> <span class="verse" id="V10">10&#160;</span>Dusha atumi apujish ¿wajukame?  </div><div class='q'>¿Wagka nunú untsuatsjume ayamkagtukta tusajum?  </div><div class='q'>Tuja nuigtush tikich apu aidau adaitujata tusajum  </div><div class='q'>sumabiujum dusha ¿wajukawagmae?   </div><div class='q'> <span class="verse" id="V11">11&#160;</span>Imatkugmin atumin kajegkan apun adaitukbaijime.  </div><div class='q'>Tuja yamaishkam nunisnuk atum kajemtijuku asagmin  </div><div class='q'>nunak atankittajime,  </div><div class='q'>dutikam apugtuchu juwaktatjume.   </div><div class='b'> &#160; </div> <div class='q'> <span class="verse" id="V12">12&#160;</span>“¡Atum pegkegchau takasbau aidaunak ashí papiinum agagjai!   </div><div class='q'> <span class="verse" id="V13">13&#160;</span>Israel aents aidautigmek anentainkachu ainagme,  </div><div class='q'>nunin asajum uchi akiinatnuji jegau aig,  </div><div class='q'>tutupit egkemtsuk tunija egkemama nuninaitjume.   </div><div class='q'> <span class="verse" id="V14">14&#160;</span>Nunin ainayatkujum  </div><div class='q'>Apajuí uwemtijamjati tusajum dakagjume.  </div><div class='q'>¡Wika atumnak jatanmak uwemtikjashtatjime!  </div><div class='q'>Nuadui: ‘¿Jaka megkaetaish tuwi awa?  </div><div class='q'>¡Amina senchigmejai juwi taam  </div><div class='q'>juju aents aidau ijinata!’ tusan untsuajai.   </div><div class='q'> <span class="verse" id="V15">15&#160;</span>Yaja aneasjum chijichi tsupigbau ataktu pegkejan tsapaama numamtuk  </div><div class='q'>wajakainjumtaih, nuniakjuminish dase uwegshunmaya dasentak  </div><div class='q'>entsa pukuni jiinun buku emama numamtuk  </div><div class='q'>wi ijinan emegkagtatjime.  </div><div class='q'>Dutika ai atumi shiwaajum aidau  </div><div class='q'>wajijum pegkeg akik aidaun yajutjamkagtinai.   </div><div class='q'> <span class="verse" id="V16">16&#160;</span>Samarianmaya aidauk Apajuín shiwagmawaju asag  </div><div class='q'>suwimkan jukiagtatui.  </div><div class='q'>Nuwi aents aidauk maaniamunum jinawagtatui,  </div><div class='q'>uchi piipich aidaunak nugká ajiajag kajegkagtinai,  </div><div class='q'>untsu nuwa ejamtin aidaunak  </div><div class='q'>ejapeniag ijinawagtinai”, tawai.   </div><ul class='tnav'>
<li><a href='index.htm'>Oseas</a></li>
<li><a href='HOS11.htm'>&lt;</a></li>
<li><a href='HOS.htm'>13</a></li>
<li><a href='HOS14.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
