<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Hebreos 3</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/HEB03.htm" />
</head>
<body>
<ul class='tnav'>
<li><a href='index.htm'>Hebreos</a></li>
<li><a href='HEB02.htm'>&lt;</a></li>
<li><a href='HEB.htm'>3</a></li>
<li><a href='HEB04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Cristuk Moisesan nagkaesauwai </div> <div class='p'> <span class="verse" id="V1">1&#160;</span>Nuadui yatsug aidauh, atum Apajuí mina aentsug pegkejam atinme tusa etejamu aidautigmek, Cristo Jesús Apajuí etegkamu, sumo sacerdoteya duke puyatjusjum anentaimtitajum. See tajai jutiishkam nigki dekaskeapi tuidau asaja ni pachisa etsegtuinag dui.   <span class="verse" id="V2">2&#160;</span>Jesusak Apajuí takastá tibaunak imatiksag betek umikui, Moiseschakam antsag Apajuí tibaunak jega Apajuí ememattainum ashí betek umijakui.<a href="#FN1" class="notemark">*<span class="popup">Nm. 12.7.</span></a>   <span class="verse" id="V3">3&#160;</span>Nuadui Moisesa nagkaesau eme anentsá diimaina duka Jesusai, jega jegamkamuk eme anentsá diitsuk, aents jegan jegamkauwa nu eme anentaiya numamtuk.   <span class="verse" id="V4">4&#160;</span>Ashí jega aina nunak aents jegamainawai, antsag ashí wají aina dushakam Apajuí najankamu ainawai.   <span class="verse" id="V5">5&#160;</span>Moisesak Apajuí inake asa ashí Apajuí jeega nuig betek imatiksag takasui. Tuja ni takasua nunak Apajuí atak titina nuna iwainaktatus dutikauwai.   <span class="verse" id="V6">6&#160;</span>Untsu Cristuk Apajuí Uchijí betek umina ibau asa, jutii Apajuí jee ainag nuwi pujus yaimpaji. Jutii uwemjatnapitja tusa wakesa dakainag nuig ebetmamja pujuinakuik niina aentsji ainaji.   </div><div class='s'>Apajuí chichamen antugkachaju aina nu pachisa tibau </div> <div class='p'> <span class="verse" id="V7">7&#160;</span>Nuadui Wakaní Pegkeji tibau agagbaunum tawa ju:  </div><div class='q'>“Yamai Apajuí tabau antakjumek,   </div><div class='q'> <span class="verse" id="V8">8&#160;</span>anentaimin utujimka juwakaigpajum.  </div><div class='q'>Aents intimkiu aidau Apajuin uwegshunum dekapsajua numamtukek.   </div><div class='q'> <span class="verse" id="V9">9&#160;</span>Atumi muunjum aajakajua nunú dekapjusajui, wi ditan cuarenta mijadai yaigkan iniibaun wainainayatak.   </div><div class='q'> <span class="verse" id="V10">10&#160;</span>Nuninakui nunú weantu aidaunak kajegkan: ‘Ditak wainak anentaimainawai, nunidau asag wi taja nu dekatnash dakituinawai’.   </div><div class='q'> <span class="verse" id="V11">11&#160;</span>Nunidau asagmatai ditan senchi kajegkan chicham yapajimainchauwai:  </div><div class='q'>‘Ditak wi ayamsatajum tusan nugkan anagkuauwaitag nuig wayachagtatui’, tijai”.<a href="#FN2" class="notemark">†<span class="popup">Sal. 95.7-11.</span></a>   </div><div class='p'> <span class="verse" id="V12">12&#160;</span>Yatsug aidauh, kuitamamkatajum, atum ainajum anuiyatijum pegkegchau anentaibau ajutjamsamtai utujimsajum anentaimkujum, Apajuí tuke pujuuwa nunú tupanjaijum.   <span class="verse" id="V13">13&#160;</span>Duka nunitsuk kashí kashinig makí makichik pempeentunikjum anentai ichichtunigtajum, “yamai”, tibauwa nu tsawan eke au asamtai. Atum ainajum anuiya tudau takainak Apajuí tupanjag antakchau waigkainum.   <span class="verse" id="V14">14&#160;</span>Wagki Cristuwai pegkeg jukimu ajutjamaina duka, yama nagkamchaku niiní kajintsá anentaimajakuitag nunisaik nagkanbaunmash jegainakuik nunisag ajutjamtinai.   </div><div class='p'> <span class="verse" id="V15">15&#160;</span>Agagbauwa nuwi chichaak:  </div><div class='q'>“Yamai Apajuí tabau antakjumek, anentaimin utujimka juwakaigpajum duik intimjukiaju aina nunisjumek”,<a href="#FN3" class="notemark">‡<span class="popup">Sal. 95.7-8.</span></a> tawai.   </div><div class='m'> <span class="verse" id="V16">16&#160;</span>¿Ya Apajuí chichaamun antukaju ainayatkush intimjukiaju ainawa? Duka ashí aents Egipto batsatun Moisés jiijá agkanmitkakua nunú nunikajui.   <span class="verse" id="V17">17&#160;</span>¿Ya aidauna Apajuish cuarenta mijadaish kajegkash pujusuita? Nunak aents tudau takasaju uwegshunum jinawajua nuna dutikawajui.   <span class="verse" id="V18">18&#160;</span>¿Ya aidauna Apajuish chicham yapajimainchauwaish: Wi ayamsatajum taja nuig wayashtatjume, tiuwaita? Nunak aents chichaman intimkiajua nuna tiuwai.<a href="#FN4" class="notemark">§<span class="popup">Nm. 14.1-35.</span></a>   <span class="verse" id="V19">19&#160;</span>Dita wayachajua nunak Apajuin dekaskeapi tuinachu asag nunikajua duka wainnawai.   </div><ul class='tnav'>
<li><a href='index.htm'>Hebreos</a></li>
<li><a href='HEB02.htm'>&lt;</a></li>
<li><a href='HEB.htm'>3</a></li>
<li><a href='HEB04.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V2">3:2</a>
<span class="ft">Nm. 12.7.</span></p>
<p class="f" id="FN2"><span class="notemark">†</span><a class="notebackref" href="#V11">3:11</a>
<span class="ft">Sal. 95.7-11.</span></p>
<p class="f" id="FN3"><span class="notemark">‡</span><a class="notebackref" href="#V15">3:15</a>
<span class="ft">Sal. 95.7-8.</span></p>
<p class="f" id="FN4"><span class="notemark">§</span><a class="notebackref" href="#V18">3:18</a>
<span class="ft">Nm. 14.1-35.</span></p>

<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
