<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Salmos 127</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/PSA127.htm" />
</head>
<body>
<ul class='tnav'>
<li><a href='index.htm'>Salmos</a></li>
<li><a href='PSA126.htm'>&lt;</a></li>
<li><a href='PSA.htm'>127</a></li>
<li><a href='PSA130.htm'>&gt;</a></li>
</ul>
<div class="main">
 
<div class='chapterlabel' id="V0"> 127</div><div class='s'>Ashí Tuke Pujuunmaya junawai </div> <div class='d'>Salomón Jerusalén wakatatus wesa shiig aneak kantamamu </div> <div class='q'> <span class="verse" id="V1">1&#160;</span>Tuke Pujuu jegan jegamchataik,  </div><div class='q'>jegá jegamin aidauk wainak takak waituinawai;  </div><div class='q'>tuja Tuke Pujuu yaakta kuitamchataik,  </div><div class='q'>yaaktan kuitamin aidauk  </div><div class='q'>wainak kuitamak waituinawai.   </div><div class='q'> <span class="verse" id="V2">2&#160;</span>Ajakma yuwatatus takak,  </div><div class='q'>kashikmas nantaki tuke etsan akapakush,  </div><div class='q'>kuashat juuka yuwatnunig  </div><div class='q'>wainak imanik waituinawai.  </div><div class='q'>Nuninai Apajuík niina kumpajinak kanak tepetaish,  </div><div class='q'>nii yuwatnujinak ashí suwawai.   </div><div class='q'> <span class="verse" id="V3">3&#160;</span>Iina uchiji aina duka,  </div><div class='q'>Tuke Pujuu anentag pegkejuch amasbau ainawai.   </div><div class='q'> <span class="verse" id="V4">4&#160;</span>Ii datsa ajin iina uchiji akiinaina duka,  </div><div class='q'>aents maanitan yacha nuna  </div><div class='q'>flechajijai betek ainawai.   </div><div class='q'> <span class="verse" id="V5">5&#160;</span>Nuadui aents kuashat uchigtina duka  </div><div class='q'>shiig aneasagtin ainawai.  </div><div class='q'>Tuja niina shiwaaji aidaujai igkuniakush dushikiam achatnai,  </div><div class='q'>niina uchiji kuashat asa, apajin ayamjukagtinai.   </div><ul class='tnav'>
<li><a href='index.htm'>Salmos</a></li>
<li><a href='PSA126.htm'>&lt;</a></li>
<li><a href='PSA.htm'>127</a></li>
<li><a href='PSA130.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
