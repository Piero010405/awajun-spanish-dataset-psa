<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Proverbios 31</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/PRO31.htm" />
</head>
<body>
<ul class='tnav'>
<li><a href='index.htm'>Proverbios</a></li>
<li><a href='PRO30.htm'>&lt;</a></li>
<li><a href='PRO.htm'>31</a></li>
<li><a href='ECC03.htm'>&gt;</a></li>
</ul>
<div class="main">
 
<div class='chapterlabel' id="V0"> 31</div><div class='s'>Nuwa pegkeg <br/> eme anentsa diitai </div> <div class='q'> <span class="verse" id="V10">10&#160;</span>Nuwa shiig anentaimkauk  </div><div class='q'>kakajus igkumaitsui,  </div><div class='q'>¡kaya pegkejuch akik aina  </div><div class='q'>nuna nagkaesauwai!   </div><div class='q'> <span class="verse" id="V11">11&#160;</span>Niina aishig shiig kajitus diyawai,  </div><div class='q'>tuja kuichkinash atsumchagtinai.   </div><div class='q'> <span class="verse" id="V12">12&#160;</span>Niina aishig, nuwe utugchatan apujtus  </div><div class='q'>waitkachbau asa,  </div><div class='q'>tuké shiig aneas pujawai.   </div><div class='q'> <span class="verse" id="V13">13&#160;</span>Lanan ujuchjai egaka sumak,  </div><div class='q'>nuna wakejus shiig aneas jáanchi apijug najanak pujawai.   </div><div class='q'> <span class="verse" id="V14">14&#160;</span>Lancha wajiin atushtanmayan ikaunmama numamtuk,  </div><div class='q'>nunú nuwa dita yuwatnujinak atushtanmayan ikaunmawai.   </div><div class='q'> <span class="verse" id="V15">15&#160;</span>Dutika eke tsawatsaig nantaki,  </div><div class='q'>yutain inajuk uchiji aidaun  </div><div class='q'>inake aidaujai ayujuk,  </div><div class='q'>inake aidaunak takatnum ishimui.   </div><div class='q'> <span class="verse" id="V16">16&#160;</span>Tuja nugka pegkejan diisa,  </div><div class='q'>nuna akikenak nii takasa jukimui  </div><div class='q'>betek akikmak sumawai.  </div><div class='q'>Dutika nuwi uvan ajakmawai.   </div><div class='q'> <span class="verse" id="V17">17&#160;</span>Aatus kakaag senchi takau asa,  </div><div class='q'>shiig aneas kashikmas nagkama taka takakua etsa akapak ukuawai.   </div><div class='q'> <span class="verse" id="V18">18&#160;</span>Wajiji kuashat kawegti tau asa nii kuitamui,  </div><div class='q'>tuja kashish takau asamtai, jii tuké keeka awai.   </div><div class='q'> <span class="verse" id="V19">19&#160;</span>Tuja niina jáanchjinash  </div><div class='q'>nigki apaja nugkuawai.   </div><div class='q'> <span class="verse" id="V20">20&#160;</span>Tuja ujudauch aidau  </div><div class='q'>atsumiagtaish, yayawai.   </div><div class='q'> <span class="verse" id="V21">21&#160;</span>Tsetsek tepetaish,  </div><div class='q'>niina uchiji aidaunak puyatjatsui,  </div><div class='q'>wagki ditak jáanchin shiig nugkujag yujaidau asagmatai.   </div><div class='q'> <span class="verse" id="V22">22&#160;</span>Colchajinash nigki najanui,  </div><div class='q'>tuja niig jáanch shiig pegkeg  </div><div class='q'>apagbau aidaun nugkuawai.   </div><div class='q'> <span class="verse" id="V23">23&#160;</span>Tuja niina aishinashkam  </div><div class='q'>yaaktanmaya aidauk ashí wainainawai,  </div><div class='q'>wagki apu eme anentsa diitai aina nuwi niishkam  </div><div class='q'>pachitkau asamtai.   </div><div class='q'> <span class="verse" id="V24">24&#160;</span>Nunú nuwak jáanch aidaun  </div><div class='q'>akachumtai aidaujai najanak,  </div><div class='q'>waji sujin aidaunum sujawai.   </div><div class='q'> <span class="verse" id="V25">25&#160;</span>Eme anentsa diitai asa,  </div><div class='q'>nuna megkaekaig tusa kuitamamui.  </div><div class='q'>Tuja atakea duish wajukatnukitja  </div><div class='q'>tusagkesh puyatmamtsui.   </div><div class='q'> <span class="verse" id="V26">26&#160;</span>Chichaakush shiig anentaimas chichawai,  </div><div class='q'>tuja niina uchijinash shiig anentus jintintui.   </div><div class='q'> <span class="verse" id="V27">27&#160;</span>Niina jeen utugchat ai tusa aneaku pujawai,  </div><div class='q'>tuja nii takasa jukichbaujinianak yuwatsui.   </div><div class='q'> <span class="verse" id="V28">28&#160;</span>Nuadui niina uchiji aidau  </div><div class='q'>niina aishijai emematus chichajuinak:   </div><div class='q'> <span class="verse" id="V29">29&#160;</span>“¡Nuwa pegkeg aidauk kuashat ayawai,  </div><div class='q'>tujash ametme ashí tikich nuwa aina  </div><div class='q'>nuna nagkaesaumek!” tuinawai.   </div><div class='q'> <span class="verse" id="V30">30&#160;</span>Nuwa shigmaji diisa wakejamua duka wainkayai,  </div><div class='q'>tuja shiig awajkagtamujia  </div><div class='q'>dushakam wainkayai,  </div><div class='q'>dekas nuwa Tuke Pujuun umigna  </div><div class='q'>nunuwai ememattsa diyam auwa duka.   </div><div class='q'> <span class="verse" id="V31">31&#160;</span>¡Niina takatji pegkeja nunú anentaimtusjum,  </div><div class='q'>ashí aents aidau emtin eme anentsajum  </div><div class='q'>pegkegnum chichagtajum!  </div><ul class='tnav'>
<li><a href='index.htm'>Proverbios</a></li>
<li><a href='PRO30.htm'>&lt;</a></li>
<li><a href='PRO.htm'>31</a></li>
<li><a href='ECC03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
