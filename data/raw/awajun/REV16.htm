<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Iwainakbau 16</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/REV16.htm" />
</head>
<body>
<ul class='tnav'>
<li><a href='index.htm'>Iwainakbau</a></li>
<li><a href='REV15.htm'>&lt;</a></li>
<li><a href='REV.htm'>16</a></li>
<li><a href='REV17.htm'>&gt;</a></li>
</ul>
<div class="main">
 
<div class='chapterlabel' id="V0"> 16</div><div class='s'>Apajuí kajetí siete copanum aimjamu aidau </div> <div class='p'> <span class="verse" id="V1">1&#160;</span>Antukbaijai jega Apajuí ememattainmaya senchi untsumak, siete ángel aina nuna chichajak: “Wetajum nunikjum siete copa aina nui Apajuí kajetí aimjamua nu nugká ukagtajum”, tabaun.   </div><div class='p'> <span class="verse" id="V2">2&#160;</span>Tama dekatkauwa nu ángel wee, copanum aimkamua nuna nugká ukagmayi. Dutikamtai aents aidau, bestia marcaji ajamu aidaun nuigtú niime dakumká najanamua nuna emematiaju aidauk kuchap jiintujam najaimainak senchi waitiagmayi.   </div><div class='p'> <span class="verse" id="V3">3&#160;</span>Nuniai tikich ángel copanum aimkamua nuna nayants ukagmayi. Dutikamtai nayantsak numpa wajasmayi, aents maamu numpega iman. Imanikmatai ashí nayantsanum iwaaku batsamin aina duka jinawagmayi.   </div><div class='p'> <span class="verse" id="V4">4&#160;</span>Nuniai ángel kampatuma ju copanum aimkamua nuna, namak aidaunum, yumí pukuni jiintaiji aina nui ukagmayi, dutikam numpa wajasagmayi.   <span class="verse" id="V5">5&#160;</span>Nu ángel yumi dutikmain senchijí ajá nu chichaamun antukbaijai:  </div><div class='q'>“Apuh, amek pegkeg takauwaitme, iman asam juka jutikaume.  </div><div class='q'>Pegkegmah, tuke pujuu nuigtush tuke pujujakuitme,   </div><div class='q'> <span class="verse" id="V6">6&#160;</span>wagki ditak amina aentsjum pegkejam aidaun, nuigtú profetajum aidaunash mainak numpen ukajaju asagmatai,  </div><div class='q'>ameshkam dutiksamek numpa amame. ¡Dekaskenum ditak aatsa aikam amain ainawai!”   </div><div class='p'> <span class="verse" id="V7">7&#160;</span>Nuigtush altar puja nuiya, chichaak: “Apu Apajuí ashí senchigtinuh, amina suimkajum aina juka pegkejai, dekas ainawai”, tabaun antukbaijai.   </div><div class='p'> <span class="verse" id="V8">8&#160;</span>Nuniai ángel cuatroa ju, copanum aimkamua nuna etsan ukatjabi, dutikak senchin susabi jii kegama imaniak aents aidaun apeati tusa.   <span class="verse" id="V9">9&#160;</span>Dutikamtai aents aidauk sukuinam senchi esagmayi, imaninak Apajuí senchigtin asa jatá dutika nuna adaisag pegkegchau chichajiagmayi, nunidau asag ditá tudaujinash idaiyinak Apajuinak emematchagmayi.   </div><div class='p'> <span class="verse" id="V10">10&#160;</span>Nuniai ángel cincoa ju, copanum aimkamua nuna bestia ekeemsa inamtaijin ukagmayi; dutikamtai niina inamtaijig suwe wajasmayi, nunikmatai aents aidauk iyashin najaimainak inayin esagmayi,   <span class="verse" id="V11">11&#160;</span>imanik kuchapjin najaimainak Apajuí nayaimpinum pujuwa nuna pegkegchau chichajiagmayi, tujash pegkegchau takatnak idaichagmayi.   </div><div class='p'> <span class="verse" id="V12">12&#160;</span>Nuigtú ángel seisa ju copanum aimkamua nuna namak Éufrates muunta nui ukagmayi, dutikamtai namakak buku wajasmayi, rey aidau etsá minitainia aidau suntajijai mininak katiajagtina nunú.   </div><div class='p'> <span class="verse" id="V13">13&#160;</span>Nuniai wainkabiajai dragogka weninia, nuigtú bestia weninia, waitá etsegna nuna weniniashkam, kampatum wakan pegkegchau kuwauwa nuní niimtin aidau jiinaidaun;   <span class="verse" id="V14">14&#160;</span>duka wakan iwanchdau ainawai, nunin asag aentsush dutikmainchaun iwainag takainak, ashí nugkanmaya rey aina nuna yujajiagtinai ijumjatatus, Apajuí ashí senchigtina nu, suwimak sukagtamu tsawan jegakui maaniami tusag.   </div><div class='p'> <span class="verse" id="V15">15&#160;</span>Wika kasajai betekmamtuk minittajai, shiig aneasagtinai aneaku batsatuk, nuigtush jaachjin kuitamaidauk, wi minitaish wisú pujuinachu asag datsamamujish atsujiagtina dui.   <span class="verse" id="V16">16&#160;</span>Dutika rey aidaunak ijumjabi hebreo chichamai nugka Armagedón<a href="#FN1" class="notemark">*<span class="popup">“Armagedón” Palestina nugkanum awai, nuanui Apajuí ashí senchigtina nunú inagnamunum Iwanch suntajin ijumjamtai maaniatnai, tawai Apajuí chichame.</span></a> tutaya nui.   </div><div class='p'> <span class="verse" id="V17">17&#160;</span>Nuniai ángel sieteya ju copanum aimkamua nuna dasenum ukagmayi, dutikamtai jega Apajuí ememattainum ekeemtai nayaimpinum awa nuiya, senchi untsumak: Ashimdaekae, timayi.   <span class="verse" id="V18">18&#160;</span>Timatai ipamat, chaajip, peem aidaujai senchi pampaidiagmayi, imatbaunum nugkak senchi uugmayi, yama nagkamak aents batsamsauwa dui nagkamsash imanika uugchatain shiig senchi uugmayi.   <span class="verse" id="V19">19&#160;</span>Imaniau asamtai yaakat muunta duka kampatuma imajin kanakmayi, yaakat aidau nugka muunnum aina dushakam tsainkabi. Apajuí yaakat Babilonia pegkegchaujin kajimatjukchau asa, kajejuk suwimkan suak imatikabi.   <span class="verse" id="V20">20&#160;</span>Ashí ajuntaik muja aidaujai megkaejagmayi.   <span class="verse" id="V21">21&#160;</span>Nuigtushkam nayaimpinmaya bicha muun cuarenta kilo tumainun nagkaesau aentsnak kaketiagmayi; Nu suwimak ishamain imanitai, Apajuin pegkegchau chichajiagmayi.   </div><ul class='tnav'>
<li><a href='index.htm'>Iwainakbau</a></li>
<li><a href='REV15.htm'>&lt;</a></li>
<li><a href='REV.htm'>16</a></li>
<li><a href='REV17.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V16">16:16</a>
<span class="ft">“Armagedón” Palestina nugkanum awai, nuanui Apajuí ashí senchigtina nunú inagnamunum Iwanch suntajin ijumjamtai maaniatnai, tawai Apajuí chichame.</span></p>

<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
