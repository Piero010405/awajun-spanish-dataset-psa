<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Salmos 110</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/PSA110.htm" />
</head>
<body>
<ul class='tnav'>
<li><a href='index.htm'>Salmos</a></li>
<li><a href='PSA107.htm'>&lt;</a></li>
<li><a href='PSA.htm'>110</a></li>
<li><a href='PSA115.htm'>&gt;</a></li>
</ul>
<div class="main">
 
<div class='chapterlabel' id="V0"> 110</div><div class='s'>Apajuí apunak senchimtiknai </div> <div class='d'>David kantamamu </div> <div class='q'> <span class="verse" id="V1">1&#160;</span>Tuke Pujuu mina apujun chichajak:  </div><div class='q'>“Mina untsujui ekemsata, nunikamin  </div><div class='q'>wi amina shiwaajum aidaunak depetkan  </div><div class='q'>aminí ikaunmakmatai,  </div><div class='q'>ame inagminum”, tiuwai.   </div><div class='q'> <span class="verse" id="V2">2&#160;</span>Jerusalégnum pujusa inamjati tusa  </div><div class='q'>Tuke Pujuu amina umigtamkae.  </div><div class='q'>Tuja amina shiwaajum aidaunak nii depeteawai.   </div><div class='q'> <span class="verse" id="V3">3&#160;</span>Ame apu wajasamin,  </div><div class='q'>amina aentsjum aidau shiig aneas kaunawag,  </div><div class='q'>ame tabau umikmi tusa tujabiagtin ainawai.  </div><div class='q'>Tuja amek kashikmas  </div><div class='q'>jegashjuk tsawauwama numamtuk,  </div><div class='q'>kashi kashinig yamajam senchi jutatme.   </div><div class='q'> <span class="verse" id="V4">4&#160;</span>Tuke Pujuu nii umiktinjin  </div><div class='q'>yapajinashtinun chichaak:  </div><div class='q'>“Ametme sacerdote Melquisedec aajakua  </div><div class='q'>nujai betek tuke sacerdote atinmek”, tiuwai.   </div><div class='b'> &#160; </div> <div class='q'> <span class="verse" id="V5">5&#160;</span>Apajuík amejaig pujawai amina yaimpaktatus.  </div><div class='q'>Makichik tsawantai nii kajeka  </div><div class='q'>apu aidaunak ijinattawai.   </div><div class='q'> <span class="verse" id="V6">6&#160;</span>Aents aidaun suwimkan susa ijinatnai,  </div><div class='q'>dutikam ashí nugkanmak  </div><div class='q'>aents jinauk tuwasua weaku atinai.  </div><div class='q'>¡Nugka múun aidaun  </div><div class='q'>apuji aidaunash ashí ijinatnai!   </div><div class='q'> <span class="verse" id="V7">7&#160;</span>Depetmak jintá minis  </div><div class='q'>yumi entsanmayan uwagtinai;  </div><div class='q'>nunik ataktu ichichmamjatnai.   </div><ul class='tnav'>
<li><a href='index.htm'>Salmos</a></li>
<li><a href='PSA107.htm'>&lt;</a></li>
<li><a href='PSA.htm'>110</a></li>
<li><a href='PSA115.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
