<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Salmos 84</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/PSA084.htm" />
</head>
<body>
<ul class='tnav'>
<li><a href='index.htm'>Salmos</a></li>
<li><a href='PSA080.htm'>&lt;</a></li>
<li><a href='PSA.htm'>84</a></li>
<li><a href='PSA087.htm'>&gt;</a></li>
</ul>
<div class="main">
 
<div class='chapterlabel' id="V0"> 84</div><div class='s'>Apajuí jee pegkegma nuwi pujustasan ima senchi wakegajai </div> <div class='d'>Coré uchiji aidau kantamawagbau </div> <div class='q'> <span class="verse" id="V1">1&#160;</span>¡Tuke Pujuu, ashí senchigtinuh,  </div><div class='q'>amina jemea duka shiig pegkejai!   </div><div class='q'> <span class="verse" id="V2">2&#160;</span>¡Wika Tuke Pujuu jee pegkegma nuwi pujustasan  </div><div class='q'>shiig senchi wakegajai!  </div><div class='q'>¡Nuniakun Apajuí pujuta sukagtina nuna  </div><div class='q'>shiig anentsan senchi kantamjajai!   </div><div class='q'> <span class="verse" id="V3">3&#160;</span>Tuke Pujuuwah, ametme ashí senchigtinum.  </div><div class='q'>Mina apug, Apajuíjuh,  </div><div class='q'>tiki pishakchikesh amina jemin waya,  </div><div class='q'>pasugmak uchijin muumpitkamainuk  </div><div class='q'>agkantak ayawai.   </div><div class='q'> <span class="verse" id="V4">4&#160;</span>¡Amina jem pegkegma nuwi pujuidauk  </div><div class='q'>shiig aneasag batsatainawai,  </div><div class='q'>nunidau asag amina emematjamtanak  </div><div class='q'>makichkish mijamainatsui!   </div><div class='q'> <span class="verse" id="V5">5&#160;</span>Tuja aents aidau aminiyan  </div><div class='q'>senchimetan juwina duka shiig aneasagtatui,  </div><div class='q'>tuja amina jemin minitag tusa  </div><div class='q'>wakeyin aina dushakam shiig aneasagtatui.   </div><div class='q'> <span class="verse" id="V6">6&#160;</span>Nugka paka buutbau tutai  </div><div class='q'>yumi atsaunum weakush,  </div><div class='q'>yumi pukuni jiinaidaun waintinai;  </div><div class='q'>tuja yumigmat taimunmaya yumi  </div><div class='q'>kuyua megkaetaish, yumi yutak  </div><div class='q'>ashí nugka waa aidaunmak pimasua waigtinai.   </div><div class='q'> <span class="verse" id="V7">7&#160;</span>Apajuíyah, amina senchigmejai  </div><div class='q'>ditak tuké senchimeawagtinai.  </div><div class='q'>Tuja Siógnum jegawag  </div><div class='q'>Apajuí senchigtina nuna wainkagtinai.   </div><div class='b'> &#160; </div> <div class='q'> <span class="verse" id="V8">8&#160;</span>Tuke Pujuu, ashí senchigtin,  </div><div class='q'>Jacopan Apajuíjiyah,  </div><div class='q'>¡wi sumamush antugtukta!   </div><div class='q'> <span class="verse" id="V9">9&#160;</span>Apajuíyah, jutii ejamaktin  </div><div class='q'>ame etegkam apu emauwaitam  </div><div class='q'>nunú shiig anentsam kuitamkata.   </div><div class='q'> <span class="verse" id="V10">10&#160;</span>Amina jem pegkegma nuwi waya,  </div><div class='q'>makichik tsawan pujamua duka,  </div><div class='q'>mil tsawan agá pujumaina  </div><div class='q'>nuna nagkaesau ima pegkejai.  </div><div class='q'>Wika aents pegkegchau aina nujai  </div><div class='q'>ijunja pujutnak idaikun,  </div><div class='q'>dekas amina jem pegkegman waitijiya nuna  </div><div class='q'>kuitamin atajai tusan wakegajai.   </div><div class='q'> <span class="verse" id="V11">11&#160;</span>Wagki Tuke Pujuu Apajuí iinak ejapak kuitamjamui;  </div><div class='q'>tuja aents tudau takatsuk batsata nunak,  </div><div class='q'>nii wait anentak eme anentus kuitamui,  </div><div class='q'>dutikak waji pegkeg aidaunak sujitatsui.   </div><div class='b'> &#160; </div> <div class='q'> <span class="verse" id="V12">12&#160;</span>Tuke Pujuu, ashí senchigtinuh,  </div><div class='q'>¡aminí kajinmamas anentaimaidauk  </div><div class='q'>shiig aneasagtinai!   </div><ul class='tnav'>
<li><a href='index.htm'>Salmos</a></li>
<li><a href='PSA080.htm'>&lt;</a></li>
<li><a href='PSA.htm'>84</a></li>
<li><a href='PSA087.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
