<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] 2 Samuel 23</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/2SA23.htm" />
</head>
<body>
<ul class='tnav'>
<li><a href='index.htm'>2 Samuel</a></li>
<li><a href='2SA22.htm'>&lt;</a></li>
<li><a href='2SA.htm'>23</a></li>
<li><a href='1KI01.htm'>&gt;</a></li>
</ul>
<div class="main">
 
<div class='chapterlabel' id="V0"> 23</div><div class='s'>David jakattak pujusa chichakbau </div> <div class='p'> <span class="verse" id="V1">1&#160;</span>Jujuwai David inagnaku kantamamu:  </div><div class='q'>“Wika David Jesé uchijiyaitjai,  </div><div class='q'>Israel aents aidau apuji ati tusa Apajuí etegtuau asa,  </div><div class='q'>ajaantusa diyaku chichame antugtai  </div><div class='q'>emauwa nunuwaitjai,  </div><div class='q'>mina apachug Jacob aajakua duka  </div><div class='q'>niina emematujakui.  </div><div class='q'>Wika Israel aents shiig pegkegchin  </div><div class='q'>kantamin asan wakejutaiyaitjai.  </div><div class='p'>“Nuadui juna kantamjai:   </div><div class='q'> <span class="verse" id="V2">2&#160;</span>“Tuke Pujuu Wakani minai pujau asa  </div><div class='q'>chichamtijawai.  </div><div class='q'>Nii tujutbauwa nuna kantamjai.   </div><div class='q'> <span class="verse" id="V3">3&#160;</span>Apajuí Israel aents aidautin  </div><div class='q'>Apajuíjiya nunú chichakmae.  </div><div class='q'>Israel aents aidautin  </div><div class='q'>kuitamjamna nunú chichagtak:  </div><div class='q'>‘Aentsu apuji atinun  </div><div class='q'>Apajuí adaikauwa nunú shiig Apajuín ishamas,  </div><div class='q'>betek pegkegnum takauk,   </div><div class='q'> <span class="verse" id="V4">4&#160;</span>kashikmas etsa jiinak etsantama imatikas  </div><div class='q'>aents aidaun yaigtatui.  </div><div class='q'>Tuja yumi yutug nagkanbaunum etsa jiinak  </div><div class='q'>nugkan shiig sukuam chijichi tsapaama iman atatui.’   </div><div class='q'> <span class="verse" id="V5">5&#160;</span>Apajuík wijai chichaman umikui,  </div><div class='q'>duka atakesh tuke atinai.  </div><div class='q'>Nuadui mina pataag aidauk  </div><div class='q'>ishamtsuk shiig batsamtatui,  </div><div class='q'>tuja ima Apajuíke pujut pegkejan sukagta duka.   </div><div class='q'> <span class="verse" id="V6">6&#160;</span>Untsu aents pegkegchau aidauk  </div><div class='q'>jagkijai betek achimainchau ainawai.   </div><div class='q'> <span class="verse" id="V7">7&#160;</span>Tsuwat aidau numi juki duwi tiwija  </div><div class='q'>jii kegamunum utsaam  </div><div class='q'>esaka megkagama numamtin ainawai.  </div><div class='q'>Dutikamunak ataktu  </div><div class='q'>waketjukiajag juchau ainawai”,  </div><div class='m'>tiuwai David.  </div><ul class='tnav'>
<li><a href='index.htm'>2 Samuel</a></li>
<li><a href='2SA22.htm'>&lt;</a></li>
<li><a href='2SA.htm'>23</a></li>
<li><a href='1KI01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
