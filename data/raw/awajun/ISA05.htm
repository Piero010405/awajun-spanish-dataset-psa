<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Isaías 5</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/ISA05.htm" />
</head>
<body>
<ul class='tnav'>
<li><a href='index.htm'>Isaías</a></li>
<li><a href='ISA02.htm'>&lt;</a></li>
<li><a href='ISA.htm'>5</a></li>
<li><a href='ISA06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Uva ajakbau pachisa kantamamu </div> <div class='p'> <span class="verse" id="V1">1&#160;</span>Mina kumpaju daajin pachisan, nii uva ajakmamujiya nuna pachisan, kantamtain wi kantamatjai.  </div><div class='b'> &#160; </div> <div class='q'>Mina kumpagdau nugka pegkeg  </div><div class='q'>shiig tsapaunum uva ajakbau ajuyi.   </div><div class='q'> <span class="verse" id="V2">2&#160;</span>Nuna nugkan pukuja, kaya aidaun utsantuk,  </div><div class='q'>uva ajake shiig pegkeg aidaun ajakui.  </div><div class='q'>Dutika peegkeg apaka,  </div><div class='q'>nunú aja ejapeen kumpinan jiika,  </div><div class='q'>vino najanatnunashkam umikui.  </div><div class='q'>Dutika umika uva yumimitun tsamakti tusa  </div><div class='q'>eke tsamachu asamtai, dakak pujau.  </div><div class='q'>Tujash nunú uva aidauk chujuinun tsamakui.   </div><div class='q'> <span class="verse" id="V3">3&#160;</span>Jerusalégnumia aidauwah,  </div><div class='q'>Judá aents aidauwah,  </div><div class='q'>nunú nunika dusha ¿yanawaita utugchatash,  </div><div class='q'>midaukait, atsa uva ajakbauwa nudaukait?   </div><div class='q'> <span class="verse" id="V4">4&#160;</span>¿Uva chujuin ai tusan wi dutikmainush awak?  </div><div class='q'>Wika yumimitun nejekti tusan wakekabiajai,  </div><div class='q'>tujash ¿wagkag chujuinnash nejekiawa?   </div><div class='q'> <span class="verse" id="V5">5&#160;</span>Tuja midau uva ajakbauwa nunash,  </div><div class='q'>wisha itugkatag tajaki nuna yamai ujaktajime.  </div><div class='q'>Wika aunak ashí ijinatnume tusan  </div><div class='q'>kuitamtsuk idaisattajai, tuja utsaantuawag,  </div><div class='q'>najakag kupig ijinatnume tusan  </div><div class='q'>peejamua nunashkam tegajattajai.   </div><div class='q'> <span class="verse" id="V6">6&#160;</span>Dutikan pachitsuk idaisattajai.  </div><div class='q'>Tuja tuke nejen ati tusa,  </div><div class='q'>kanawe pegkegchau aidau tsupija utsanka  </div><div class='q'>pegkeg ematia nunash dutikachagtatui.  </div><div class='q'>Tuja dupanash takagsachagtatui,  </div><div class='q'>dutikamu asa dupa jagki aidaujai tsapaka  </div><div class='q'>akijuatnai.  </div><div class='q'>Tuja nuna uchupig pegkeg ematnunash  </div><div class='q'>yuminak yutumtijashtatjai.   </div><div class='q'> <span class="verse" id="V7">7&#160;</span>Tuke Pujuu ashí senchigtin uvan wakejus ajakua duka  </div><div class='q'>Israel aents Judá wegantujai aina nunuwai.  </div><div class='q'>Tuke Pujuuk mina chichamjun umigtuktinme  </div><div class='q'>tusa wakekauwai,  </div><div class='q'>tujash ditak magkagtin wajasu ainawai.  </div><div class='q'>Tuke Pujuuk shiig pegkeg dekaskenum takau atinme  </div><div class='q'>tusa wakekauwai,  </div><div class='q'>tujash ditak ima pegkegchaunak takaidaun  </div><div class='q'>Tuke Pujuu wainui.   </div><ul class='tnav'>
<li><a href='index.htm'>Isaías</a></li>
<li><a href='ISA02.htm'>&lt;</a></li>
<li><a href='ISA.htm'>5</a></li>
<li><a href='ISA06.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
