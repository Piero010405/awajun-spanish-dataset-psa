<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Takasbau 4</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/ACT04.htm" />
</head>
<body>
<ul class='tnav'>
<li><a href='index.htm'>Takasbau</a></li>
<li><a href='ACT03.htm'>&lt;</a></li>
<li><a href='ACT.htm'>4</a></li>
<li><a href='ACT05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Pedro Juagjai apu aidau eemtin chichakbau </div> <div class='p'> <span class="verse" id="V1">1&#160;</span>Pedro Juagjai aents aidaun aujak wajai, sacerdote aidau, jega Apajuí ememattaiya nuna kuitamnun apuji, saduceo aidaujai kautuawaju.   <span class="verse" id="V2">2&#160;</span>Nunikag kajekaju, Pedro Juagjai aents aidaun jintintuinak; jakau aidau nantagtinnak, Jesús nantaak paan iwainake tuidau asagmatai;   <span class="verse" id="V3">3&#160;</span>achikag cárcel egkeawag ukukiaju etsa akaegu asamtai, kashin dekajuami tusag.   <span class="verse" id="V4">4&#160;</span>Tujash chicham etsegbaun antukag kuashat dekaskeapi tiaju aina nu imá aishmag aidauk dekapam cinco mil tumain wajasajui.   </div><div class='p'> <span class="verse" id="V5">5&#160;</span>Kashinia dui Jerusalén gobernante aidau, judío apuji aidau, escriba aidau;   <span class="verse" id="V6">6&#160;</span>nuigtú sumo sacerdote Anás, Caifás, Juan nuigtú Alejandro, nuigtú ashí sumo sacerdote aidaun patayí aidaushkam, ijunjaju.   <span class="verse" id="V7">7&#160;</span>Nunikag, Pedron Juagjai dita batsatbaunum itantagmatai ejapen awaantag iniinak:  </div><div class='p'>—¿Yana senchijinia, nuniachkugmesh yana daajinia jusha atumesh jutikagme? tuidau.   </div><div class='p'> <span class="verse" id="V8">8&#160;</span>Tama Pedro Wakaní Pegkeji tabau asa chichaak:  </div><div class='p'>—Gobernante aidautijum nuigtú Judío aidaun apuji aidautigmeshkam antuktajum:   <span class="verse" id="V9">9&#160;</span>Atumek aents jau pegkegnum yaigkag nu pachisjum wajukaya tsagaje tusa dekatasajum inijatjume.   <span class="verse" id="V10">10&#160;</span>Nuniau asajum ashí atumesh dekaatajum nuigtú ashí Israel aidautigmeshkam, ju aents ashí wainjum junak, Jesucristo nazaretnumia atum achigjum maawagmin Apajuí inankiuwa nuna daajin tsagaje.   </div><div class='p'> <span class="verse" id="V11">11&#160;</span>Nunú Jesusa nuuwai atum jega jegamin aidautijum kaya dakitmaina numamtuk awakau ainajum nunú, dutikamu yamaik kaya dekas jegá ichichkatin apujtutia iman wajasé.<a href="#FN1" class="notemark">*<span class="popup">Yaunchuk judío aidau, jegamainakug kaya muunta apujtua nui ekeni jeamajakú ainawai. Diistá Sal. 118.22.</span></a>   <span class="verse" id="V12">12&#160;</span>Makichkish tikich iina uwemtijamainuk shiig atsawai, wagki ju nugka juig Apajuí tikichin adaiyak juna daajin aentsuk uwemjatnume tusa susamuk atsau asamtai, tiuwai.   </div><div class='p'> <span class="verse" id="V13">13&#160;</span>Pedro Juagjai ajankas chichainamun apu aidau wainkaju, nunikag papinash ausachu, unuimatnash unuimagchau aina nuna dekaidau asag anentai jegagchaju, nunikag Jesusa jintintaimpap ainawa tusag, dekawajui.   <span class="verse" id="V14">14&#160;</span>Nuigtush tsagajua dushakam ditajai nuig wajaun wainaidau asag, tumainchau dekapedau.   <span class="verse" id="V15">15&#160;</span>Nunidau asag Sanedrín<a href="#FN2" class="notemark">†<span class="popup">“Sanedrín” tawa duka Mt. 5.22num diistá.</span></a> ijunjamunmag Pedronak Juagjai jiikiajui ditak chichasagtatus:   </div><div class='p'> <span class="verse" id="V16">16&#160;</span>—Nunikag, ¿Au aents aina dusha utugkattaji? Ashí Jerusalegnumia aidauk aents etsagagbaunak pan wainkajajamah; nunin asamtai waitai tusaikish tumaitsuji.   <span class="verse" id="V17">17&#160;</span>Tujash nuna pachis aents aidaunum etsegkainum tuidau asag “yamai nagkamsagmek makichik aentskesh Jesusa daaji pachisjumek ujakaigpajum, nu idaichakjuminig suwimkan amastatjime timí”, tuidau.   </div><div class='p'> <span class="verse" id="V18">18&#160;</span>Tusag Pedron Juagjai untsukaju.  </div><div class='p'>Dutikawag, yamai nagkamsagmek Jesús pachisjumek chichakaigpajum makichik aentskesh jintintuawaigpajum, tiaju.   </div><div class='p'> <span class="verse" id="V19">19&#160;</span>Tama Pedro Juagjai aimainak:  </div><div class='p'>—Atum nunimainai titajum ¿Pegkegkaih Apajuí emtinish, atum umigku ni umigmaitsu dusha?   <span class="verse" id="V20">20&#160;</span>Jutiik ii wainkamu nuigtú antukuitag dushakam tutsukek idaimaitsuji, tuidau.   </div><div class='p'> <span class="verse" id="V21">21&#160;</span>Tiagtai apu aidau:  </div><div class='p'>—Suwimkan amastatjime tusag awemaju, suwimak jumainnak waitkachaju asag. Wagki ashí aents aidauk nunú dutikamun wainkag, Apajuin emematuidau asagmatai;   <span class="verse" id="V22">22&#160;</span>nu aents, aentskesh dutikmainchau aig etsagagbauwa duka cuarenta mijan tumain ajujakui.   </div><div class='s'>Jesusa nemajin aidau Apajuí ausagbau </div> <div class='p'> <span class="verse" id="V23">23&#160;</span>Pedro Juagjai jiikiajam waketug Jesusa nemajin aidau batsatbaunum jegawag, sacerdote apuji aidau nuigtú judío apuji aidau tiagbaunak ashí ujakaju.   <span class="verse" id="V24">24&#160;</span>Nuna antukag ashí ijunag Apajuin aujuinak: Apuh, ametme ashí senchigtin nayaim, nugka najanaumek, nayantsashkam ashí nui ayá dushakam.   <span class="verse" id="V25">25&#160;</span>Ame Wakaní Pegkejiya nui, inakem David iina muunji aajakua nui chichaakum:  </div><div class='q'>¿Wagka aents aidaush pampainawa? ¿Wagka wainkash anentaimainawa?   <span class="verse" id="V26">26&#160;</span>Nugkanmaya rey aidau nuigtú apu aidaushkam ijunjag,  </div><div class='q'>Apu Apajuin kajejuinak ni etegkamu Cristunash kajejuinawai,<a href="#FN3" class="notemark">‡<span class="popup">Sal. 2.1-2.</span></a> tiuwaitme.   </div><div class='p'> <span class="verse" id="V27">27&#160;</span>“Tibau asamtai Herodes nuigtú Poncio Pilatojai, jujú yaaktanum ashí Israel aidau nuigtú judiochu aidaujai ijunjag, Uchijum Jesús pegkejam ame etegkauwaitam nuna kajegkajui,   <span class="verse" id="V28">28&#160;</span>yaunchuk amina senchigmin nuigtú ame waketagmin nuniktinai tibauwa nuna dutikawagtatus.   <span class="verse" id="V29">29&#160;</span>Nunin asamtai Apuh wainme amina inakem aidaun awantuina nunú, senchijum susata, ditash ishamkagtutsuk chichamjumin etsegkatnume,   <span class="verse" id="V30">30&#160;</span>nuninak amina senchigmin jau aidaunash etsagainak nuigtush aents dutikmainchaunash amina inakem Jesús pegkegma nuna daajin iwainatnume, tusam”, tuidau.   </div><div class='p'> <span class="verse" id="V31">31&#160;</span>Tusa Apajuin ausag nagkanbaunum, dita ijunja batsatbau buchitkau; nuniaig Wakaní Pegkeji ashí egkemtujajui, dutikawajam sapigmakas Apajuí chichamenash etsejuidau.   </div><div class='s'>Ashí wají aidauk ashí ditanu aajakbau </div> <div class='p'> <span class="verse" id="V32">32&#160;</span>Ashí dekaskeapi tiaju aina duka, betekak anentain idajus anentaimtunidau, nunidau asag betek nuninnak anentaimaidau. Nunin asag makichkish ditá wajijinak imá midauk atí tusag anentaimainachu, ashí wají aidauk betek aajakajui.   <span class="verse" id="V33">33&#160;</span>Tuja apóstol aidaushkam Apajuí senchijin Apu Jesús nantakbaun pachis etsejuidau, nuigtush Apajuí ashí ditan wait anentuidau asa senchi yayau.   <span class="verse" id="V34">34&#160;</span>Dutikamu asag dita aina nuiyag makichik atsumaukesh atsuidau, wagki ditá nugke ajamuk nuniachkush jee ajamukesh sujukag kuichkin jukiag,   <span class="verse" id="V35">35&#160;</span>apóstol aidaun itajuidau, dita makí makichik atsumamujin diijus akaantugtinme tusag.   <span class="verse" id="V36">36&#160;</span>Nuanui José Leví weantu chiprenmaya, apóstol aidau Bernabé adaikajua nu pachitkau, (nunak “ichichkagtinu Uchijí” taku tawai);   <span class="verse" id="V37">37&#160;</span>nunú nugke ajamu asa sujuk kuichkin juki, apóstol aidaun wajuk dutikmainaita nunak dita dutikatnume tusa itajuau.   </div><ul class='tnav'>
<li><a href='index.htm'>Takasbau</a></li>
<li><a href='ACT03.htm'>&lt;</a></li>
<li><a href='ACT.htm'>4</a></li>
<li><a href='ACT05.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V11">4:11</a>
<span class="ft">Yaunchuk judío aidau, jegamainakug kaya muunta apujtua nui ekeni jeamajakú ainawai. Diistá Sal. 118.22.</span></p>
<p class="f" id="FN2"><span class="notemark">†</span><a class="notebackref" href="#V15">4:15</a>
<span class="ft">“Sanedrín” tawa duka Mt. 5.22num diistá.</span></p>
<p class="f" id="FN3"><span class="notemark">‡</span><a class="notebackref" href="#V26">4:26</a>
<span class="ft">Sal. 2.1-2.</span></p>

<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
