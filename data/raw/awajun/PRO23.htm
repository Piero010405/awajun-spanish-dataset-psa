<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Proverbios 23</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/PRO23.htm" />
</head>
<body>
<ul class='tnav'>
<li><a href='index.htm'>Proverbios</a></li>
<li><a href='PRO22.htm'>&lt;</a></li>
<li><a href='PRO.htm'>23</a></li>
<li><a href='PRO24.htm'>&gt;</a></li>
</ul>
<div class="main">
 
<div class='chapterlabel' id="V0"> 23</div><div class='q'> <span class="verse" id="V4">4&#160;</span>Wiakuch atajai tusam  </div><div class='q'>anentaimkum waittsaipa,  </div><div class='q'>duka puyatjutsuk idaisata.   </div><div class='q'> <span class="verse" id="V5">5&#160;</span>Ame shiig anentaimsa diyakmek,  </div><div class='q'>wiakuch wetak wainkaya nunú dekaattame,  </div><div class='q'>wagki duka águila uchiji aidau  </div><div class='q'>nanapjuk nanaak shimak megkagama  </div><div class='q'>numamtuk megkaewai.   </div><div class='b'> &#160; </div> <div class='q'> <span class="verse" id="V19">19&#160;</span>Uchuchih, wi tajam nunú  </div><div class='q'>shiig antukam unuimagta,  </div><div class='q'>nuniakum shiig anentaimsam pegkeg takata duke takasta.   </div><div class='q'> <span class="verse" id="V20">20&#160;</span>Aents nampeku aidaujai  </div><div class='q'>ijunjamek wekaesaipa,  </div><div class='q'>tuja ushu aina nujaishkam kumpajinawaipa.   </div><div class='q'> <span class="verse" id="V21">21&#160;</span>Wagki nampen aidauk,  </div><div class='q'>ushu aidauk, ujuuna wenawai,  </div><div class='q'>tuja daki aidauk jáanch pegkegchau  </div><div class='q'>ampinkau mamuku aidaun apajag nugkuinawai.   </div><div class='q'> <span class="verse" id="V22">22&#160;</span>Apa amina akimpawa  </div><div class='q'>nuna chichame antugkata;  </div><div class='q'>tuja amina duku múuntuch  </div><div class='q'>wajasmataish dakitjaipa.   </div><div class='q'> <span class="verse" id="V23">23&#160;</span>Dekaskea nunú, yachameta nunú,  </div><div class='q'>jintinjamamu aina nunú,  </div><div class='q'>unuimata nunú aatsam sumakta.  </div><div class='q'>¡Dutikamek duka sujukaipa!   </div><div class='q'> <span class="verse" id="V24">24&#160;</span>Uchi pegkeg, yacha,  </div><div class='q'>shiig anentaimkauwa nuna apajig  </div><div class='q'>shiig aneak ememas anentaimui.   </div><div class='q'> <span class="verse" id="V25">25&#160;</span>¡Yajauwajah, uchi yacha shiig anentaimkau aidaunmak!  </div><div class='q'>Nuadui uchita atumek atumi apa dukujai  </div><div class='q'>shiig anemtiksatajum.   </div><div class='b'> &#160; </div> <div class='q'> <span class="verse" id="V26">26&#160;</span>Uchuchih,  </div><div class='q'>wi tajam nunú shiig antukta,  </div><div class='q'>nuniakum wi jintintuawaitjam nunú kajimatkipa;   </div><div class='q'> <span class="verse" id="V27">27&#160;</span>wagki nuwa akika dutiktai aina duka  </div><div class='q'>waa múun suwe ishamainama imanai;  </div><div class='q'>tuja nuwa aishintin tikichjai  </div><div class='q'>tsanijinna dushakam waa tsejegkush,  </div><div class='q'>init akagama numamtinai.   </div><div class='q'> <span class="verse" id="V28">28&#160;</span>Nuadui kasajai betek  </div><div class='q'>kuashat aishmag aidaun achiawai,  </div><div class='q'>dutika aents nuna yujajin aina  </div><div class='q'>nujai betek emawai.   </div><div class='b'> &#160; </div> <div class='q'> <span class="verse" id="V29">29&#160;</span>¿Yaita waitiaush?  </div><div class='q'>¿Ya waitiakush ejetua?  </div><div class='q'>¿Yaita utugchatan apujus  </div><div class='q'>anentaimak waitu wekagush?  </div><div class='q'>¿Yaita nigki suwimkan sumamas waitiaush?  </div><div class='q'>¿Yaita bushapajun niim wekagush?   </div><div class='q'> <span class="verse" id="V30">30&#160;</span>Nunak vino uwaja,  </div><div class='q'>nampetan makichkish idaitsuk,  </div><div class='q'>tikich umutai aidaunashkam umú yujau aina nunú  </div><div class='q'>nunak núninawai.   </div><div class='q'> <span class="verse" id="V31">31&#160;</span>¡Datsauchih, uwaja nampetai aidau  </div><div class='q'>kajiak niime pegkeg wega duka  </div><div class='q'>makichkish anentaimtusmek diisaipa!  </div><div class='q'>¡Nunú diyakmek wakejukam uwagtatme!   </div><div class='q'> <span class="verse" id="V32">32&#160;</span>Tuja niimeg pegkejaitak,  </div><div class='q'>dapi esajatbau tsaagke najamama imanai.   </div><div class='q'> <span class="verse" id="V33">33&#160;</span>Iman asamtai nunú umakmek,  </div><div class='q'>pegkegchau wainchatai aidau waintatme,  </div><div class='q'>tuja pegkegchau anentaimkum  </div><div class='q'>ima pegkegchauk chichattame.   </div><div class='q'> <span class="verse" id="V34">34&#160;</span>Nuniakum lanchanum egkemjanus  </div><div class='q'>yakí jiitkaunum ekemsan nayantsanum  </div><div class='q'>wegagtai dekaptatme.   </div><div class='q'> <span class="verse" id="V35">35&#160;</span>Nuniakum: “Awatujagmae,  </div><div class='q'>tujash dekapjachmajai;  </div><div class='q'>asutuinakuish dekapjachmajai;  </div><div class='q'>tujash nunak puyatjatsjai,  </div><div class='q'>juna sakapagnuk nantakin vino egakan,  </div><div class='q'>nuni kuashat uwagtatjai”, titatme.   </div><ul class='tnav'>
<li><a href='index.htm'>Proverbios</a></li>
<li><a href='PRO22.htm'>&lt;</a></li>
<li><a href='PRO.htm'>23</a></li>
<li><a href='PRO24.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
