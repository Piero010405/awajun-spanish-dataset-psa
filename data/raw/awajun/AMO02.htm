<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Amós 2</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/AMO02.htm" />
</head>
<body>
<ul class='tnav'>
<li><a href='index.htm'>Amós</a></li>
<li><a href='AMO01.htm'>&lt;</a></li>
<li><a href='AMO.htm'>2</a></li>
<li><a href='AMO03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='q'> <span class="verse" id="V1">1&#160;</span>Tuke Pujuu chichaak:  </div><div class='q'>“Moab aents aina duka ayatak pegkegchauk ainawai.  </div><div class='q'>Iman asagmatai, makichkish tsagkujachagtatjai.  </div><div class='q'>Wagki ditak Edom aents aidaun apujin  </div><div class='q'>ukunchin apeawag yuku awajsajui.   </div><div class='q'> <span class="verse" id="V2">2&#160;</span>Nuadui Moab nugkanak apeattajai,  </div><div class='q'>dutika ai nunú kegak apu pujusa inamtain  </div><div class='q'>Quiriotnum awa nuna apeattawai.  </div><div class='q'>Moab aents aidauk maaniaku untsubau,  </div><div class='q'>cornetan umpuinamu aatus pampainamunum jinawagtatui.   </div><div class='q'> <span class="verse" id="V3">3&#160;</span>¡Dita apujinak, tikich apu eme anentsa diitai  </div><div class='q'>aina nujai ashí wi ijinattajai!  </div><div class='q'>Nunak Tuke Pujuu dekas uminkatnun tawai.”   </div><div class='b'> &#160; </div> <div class='q'> <span class="verse" id="V4">4&#160;</span>Tuja junashkam Tuke Pujuu chichaak:  </div><div class='q'>“Judá wegantu aina duka ayatak pegkegchauk ainawai.  </div><div class='q'>Nunin asagmatai, makichkish tsagkujachagtatjai.  </div><div class='q'>Wagki ditak Tuke Pujuu chichamen umigtsuk,  </div><div class='q'>dakumka najanamu aidaun  </div><div class='q'>dita apachji emematiu aina nuna ditashkam emematiaju ainawai.   </div><div class='q'> <span class="verse" id="V5">5&#160;</span>Nuadui Judá wegantu aidaun yaaktaji aina nunak apejuattajai,  </div><div class='q'>dutika ai nunú kegak apu pujusa inamtai aidau  </div><div class='q'>Jerusalén ayá nuna apeattawai.”   </div><div class='s'>Israel aents aidau dita pegkegchaujin suwimkan jukiagtin </div> <div class='q'> <span class="verse" id="V6">6&#160;</span>Tuke Pujuu chichaak:  </div><div class='q'>“Israel aents aina duka ayatak pegkegchauk ainawai.  </div><div class='q'>Iman asagmatai, makichkish tsagkujachagtatjai.  </div><div class='q'>Dita aidauk aents ujudauch aidaun,  </div><div class='q'>tikichi inake atinun kuichkin juwinak sujuinawai,  </div><div class='q'>dutikaidau asag sapatjaiyaske yapajinawai.   </div><div class='q'> <span class="verse" id="V7">7&#160;</span>Tuja aents ujudauch aidaunak tikima shiig senchi waitkainawai,  </div><div class='q'>dutikaidau asag makichkish yainatsui.  </div><div class='q'>Múun aidauk, uchijijai makichik nuwanak jimagtu yujawai.  </div><div class='q'>Nuninak kajetan sujuinawai.   </div><div class='q'> <span class="verse" id="V8">8&#160;</span>Aents ujudauch aidau jáanchjin  </div><div class='q'>diwijum akikmaku jukita tusa  </div><div class='q'>emetjuamu aidaun ainak tepesag,  </div><div class='q'>dita apajuímtaijin emematuinak yujumkan yuu batsatui.  </div><div class='q'>Aents diwimkagtukchaunak akikmakta tusag  </div><div class='q'>kuichkin atankiag,  </div><div class='q'>nunú kuichkia duwi vinon sumakag,  </div><div class='q'>dita apajuímtaiji jegamjukbaunum wayawag umú yujawai.   </div><div class='q'> <span class="verse" id="V9">9-10&#160;</span>Israel aents aidauwah,  </div><div class='q'>wi atumnak Egipto nugkanum waitu batsatutigmin jiigmaijime,  </div><div class='q'>dutika yajuakan wi kuitamsan  </div><div class='q'>cuarenta mijan uwegshunum awekasuitjime.  </div><div class='q'>Dutikakun atumi shiwaajum amorreo aents aidau  </div><div class='q'>shiig senchigtin esajam wajatpakin aidaunak  </div><div class='q'>ashí ijinan dita nugken atumin amasuitjime.   </div><div class='q'> <span class="verse" id="V11">11&#160;</span>Atumi uchijum aidaunmayan profeta agtinun etegjauwaitjai,  </div><div class='q'>tuja tikich aidaunak nazareo atinme tusan nunashkam akanjauwaitjai.  </div><div class='q'>Tuke Pujuu nunak dekas nunikua nuna tawai.   </div><div class='b'> &#160; </div> <div class='q'> <span class="verse" id="V12">12&#160;</span>“Tujash atum aidautijum  </div><div class='q'>nunú nazareo aidau vino uwagta tusajum waitkasu ainagme.  </div><div class='q'>Dutikakjum profeta aidaushkam mina chichamjun  </div><div class='q'>etsegkai tusajum dakitjauwaitjume.   </div><div class='q'> <span class="verse" id="V13">13&#160;</span>Nuadui, carreta trigon aimak wegak  </div><div class='q'>nugkan umuchiakui,  </div><div class='q'>wajasa ayamainchau dekapmaina imatikattajime.   </div><div class='q'> <span class="verse" id="V14">14&#160;</span>Nuna imatikai uwemjatag tusajum tupikakjumesh uwemjashtatjume,  </div><div class='q'>aents senchigtin akush kakaumainchau dekapjattawai.  </div><div class='q'>Tuja aents wajiushkam ayamjumakchattawai.   </div><div class='q'> <span class="verse" id="V15">15&#160;</span>Tuja flecha akentan yacha akush,  </div><div class='q'>senchi tupikain akush,  </div><div class='q'>caballonum tupikain akush, uwemjachagtatui.   </div><div class='q'> <span class="verse" id="V16">16&#160;</span>Nunú tsawantinig maanitan yacha akush,  </div><div class='q'>maanitai aidau takakbaujinak utsag ukuinak pisajagtatui.  </div><div class='q'>Nunak dekas nuniktinun Tuke Pujuu tawai”, tiuwai Amós.   </div><ul class='tnav'>
<li><a href='index.htm'>Amós</a></li>
<li><a href='AMO01.htm'>&lt;</a></li>
<li><a href='AMO.htm'>2</a></li>
<li><a href='AMO03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
