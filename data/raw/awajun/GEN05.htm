<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Génesis 5</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/GEN05.htm" />
</head>
<body>
<ul class='tnav'>
<li><a href='index.htm'>Génesis</a></li>
<li><a href='GEN04.htm'>&lt;</a></li>
<li><a href='GEN.htm'>5</a></li>
<li><a href='GEN06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Adán wegantu aidau </div> <div class='r'>(1 Cr. 1.1-4)  </div><div class='p'> <span class="verse" id="V1">1&#160;</span>Juju ainawai Adán wegantu aidaun daaji agatkamua duka. Apajuí yama nagkamas aentsun najankug niina niimejai betekmamtinun najanauwai.   <span class="verse" id="V2">2&#160;</span>Aishmagkun nuwajai najanauwai. Dutika yama najanbauwaik shiig yumi yumigkis juna daajig aents ainawai, tuu adaikauwai.   </div><div class='p'> <span class="verse" id="V3">3&#160;</span>Dutikam Adán ciento treinta mijan ejeyi pujus akiauwai Set, niijai betekmamtinun.   <span class="verse" id="V4">4&#160;</span>Nuna akia pujusui ochocientos mijan, tuja nuigtushkam tikich uchiji aishmag aidaun, nuwa aidaujai akigkui.   <span class="verse" id="V5">5&#160;</span>Ashí ijumjamak novecientos treinta mijan pujus jakauwai.   </div><div class='p'> <span class="verse" id="V6">6&#160;</span>Set ciento cinco mijan ejeyi pujus uchiji aishmagkun Enósan akiauwai.   <span class="verse" id="V7">7&#160;</span>Nuna akia pujusui ochocientos siete mijan, tuja nuigtushkam uchiji aishmag aidaun, nuwa aidaujai akigkui.   <span class="verse" id="V8">8&#160;</span>Ashí ijumjamak, novecientos doce mijan pujus jakauwai.   </div><div class='p'> <span class="verse" id="V9">9&#160;</span>Enós noventa mijan ejeyi pujus uchiji aishmagkun Cainágkan akiauwai.   <span class="verse" id="V10">10&#160;</span>Nuna akia pujusui ochocientos quince mijan, tuja nuigtushkam tikich uchiji aishmag aidaun, nuwa aidaujai akigkui.   <span class="verse" id="V11">11&#160;</span>Ashí ijumjamak, novecientos cinco mijan pujus jakauwai.   </div><div class='p'> <span class="verse" id="V12">12&#160;</span>Cainán setenta mijan ejeyi pujus uchiji aishmagkun Mahalaleelan akiauwai.   <span class="verse" id="V13">13&#160;</span>Nuna akia pujusui ochocientos cuarenta mijan, tuja nuigtushkam tikich uchiji aishmag aidaun, nuwa aidaujai akigkui.   <span class="verse" id="V14">14&#160;</span>Ashí ijumjamak novecientos diez mijan ejeyi pujus jakauwai.   </div><div class='p'> <span class="verse" id="V15">15&#160;</span>Mahalaleel sesenta y cinco mijan ejeyi pujus uchiji aishmagkun Jéredtan akiauwai.   <span class="verse" id="V16">16&#160;</span>Nuna akia pujusui ochocientos treinta mijan, tuja nuigtushkam tikich uchiji aishmag aidaun, nuwa aidaujai akigkui.   <span class="verse" id="V17">17&#160;</span>Ashí ijumjamak ochocientos noventa y cinco mijan ejeyi pujus jakauwai.   </div><div class='p'> <span class="verse" id="V18">18&#160;</span>Jéredtak ciento sesenta y dos mijan ejeyi pujus uchiji aishmagkun Enokan akiauwai.   <span class="verse" id="V19">19&#160;</span>Nuna akia pujusui ochocientos mijan, tuja nuigtushkam tikich uchiji aishmag aidaun, nuwa aidaujai akigkui.   <span class="verse" id="V20">20&#160;</span>Ashí ijumjamak novecientos sesenta y dos mijan ejeyi pujus jakauwai.   </div><div class='p'> <span class="verse" id="V21">21&#160;</span>Enoc sesenta y cinco mijan ejeyi pujus uchiji aishmagkun Matusalégkan akiauwai.   <span class="verse" id="V22">22&#160;</span>Nuna akia pujus Enoc trescientos mijan Apajuí wakegamun takajak pujusui. Tuja nuigtushkam tikich uchiji aishmag aidaun, nuwa aidaujai akigkui.   <span class="verse" id="V23">23&#160;</span>Ashí ijumjamak trescientos sesenta y cinco mijan pujusui.   <span class="verse" id="V24">24&#160;</span>Enokak Apajuí wakegamun takak pujau, makichik tsawantai ayatak megkaekauwai. Apajuí niinak jukiuwai.   </div><div class='p'> <span class="verse" id="V25">25&#160;</span>Matusalén ciento ochenta y siete mijan ejeyi pujus uchiji aishmagkun Lámekan akiauwai.   <span class="verse" id="V26">26&#160;</span>Nuna akia pujusui setecientos ochenta y dos mijan, tuja nuigtushkam tikich uchiji aishmag aidaun, nuwa aidaujai akigkui.   <span class="verse" id="V27">27&#160;</span>Ashí ijumjamak novecientos sesenta y nueve mijan ejeyi pujus jakauwai.   </div><div class='p'> <span class="verse" id="V28">28&#160;</span>Lámec ciento ochenta y dos mijan ejeyi pujus makichik uchiji aishmagkun akiauwai.   <span class="verse" id="V29">29&#160;</span>Dutika adaikauwai Noé. Nunak: “Apajuí nugkan pegkegchaunum yumigjau asamtai, shiig senchi takainaku waituinag nunak, juju uchi ayamtijamjattawai”, taku tiuwai.   <span class="verse" id="V30">30&#160;</span>Noé akiinamtai nuigtushkam Lámec pujusui quinientos noventa y cinco mijan. Tuja nuigtushkam tikich uchiji aishmag aidaun, nuwa aidaujai akigkui.   <span class="verse" id="V31">31&#160;</span>Ashí ijumjamak setecientos setenta y siete mijan ejeyi pujus, jakauwai.   </div><div class='p'> <span class="verse" id="V32">32&#160;</span>Noék niina uchiji: Sem, Cam Jafet aatus aajaku aina nunak quinientos mijanan ejeyi pujus akigkui.   </div><ul class='tnav'>
<li><a href='index.htm'>Génesis</a></li>
<li><a href='GEN04.htm'>&lt;</a></li>
<li><a href='GEN.htm'>5</a></li>
<li><a href='GEN06.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
