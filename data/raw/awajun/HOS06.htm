<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Oseas 6</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/HOS06.htm" />
</head>
<body>
<ul class='tnav'>
<li><a href='index.htm'>Oseas</a></li>
<li><a href='HOS05.htm'>&lt;</a></li>
<li><a href='HOS.htm'>6</a></li>
<li><a href='HOS11.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>Israel aents aidau pegkegchaun taka batsatu awake anentaimjag dekas Apajuí umigkagmi tiagbau </div> <div class='q'> <span class="verse" id="V1">1&#160;</span>Nuna antukag Israel aents aidau chichainak:  </div><div class='q'>“Kaunatajum ataktu wakitki Tuke Pujuu umigkagmi,  </div><div class='q'>nii kajegtamak suwimkan amasu akush,  </div><div class='q'>nigki wait anenjamag tsagkugtamjattawai.   </div><div class='q'> <span class="verse" id="V2">2&#160;</span>Jakaujai betek batsatag nunak jimag tsawan asa,  </div><div class='q'>nuniachkush kampatum tsawan asa, inantamkimtai  </div><div class='q'>niijai ijutkau atatji.   </div><div class='q'> <span class="verse" id="V3">3&#160;</span>¡Tuke Pujuu umigtanum kakanmamsagmi!  </div><div class='q'>Imaniajinig etsa kashi kashinig jiina numamtuk,  </div><div class='q'>tuja numi yagkujutnum yumi yutak nugka uchupiama  </div><div class='q'>imanis iina yaimpaktatus tajutjamattawai”, tuidau.   </div><div class='s'>Apajuí Israel aents aidaun aikbau </div> <div class='q'> <span class="verse" id="V4">4&#160;</span>Tusa tiagtai Apajuí ditan ayaak:  </div><div class='q'>“Israel aents aidauwah,  </div><div class='q'>Judá wegantu aidauwah,  </div><div class='q'>¿itugkainjimki atumnash?  </div><div class='q'>Atum mina aneagme tujutjum duka  </div><div class='q'>yujagkim kashi kakegak, tuja jegashik kashi kakekau,  </div><div class='q'>tsawak kashikmas megkagama numamtuk  </div><div class='q'>atumi anenkeg megkaewai.   </div><div class='q'> <span class="verse" id="V5">5&#160;</span>Nuadui, wi mina profetag aidaun akatja ishiaka ai,  </div><div class='q'>yujasag dita mina chichamjun etsejuinamu  </div><div class='q'>chaajip iyaak tsaimaina imatijamawaje,  </div><div class='q'>wi shiig takamua duka jii keeka tsaaptin emaama imanai.   </div><div class='q'> <span class="verse" id="V6">6&#160;</span>Atum mina anentag sujajum nunak wika dakitajai,  </div><div class='q'>tuja mina emematjakjum kuntin maajum  </div><div class='q'>nuna neje ashí apeajum nunashkam dakitajai.  </div><div class='q'>Wika ayatak mina anentinme, nuninak:  </div><div class='q'>¡Ametme iina Apajuíjimek! tujuttinme tusan wakegajai.   </div><div class='q'> <span class="verse" id="V7">7&#160;</span>Tujash mina aentsug aidautigmek,  </div><div class='q'>Adágjai betek antakchau intimkiu ainagme,  </div><div class='q'>nuadui chicham umiktinun wi amasuitag  </div><div class='q'>nunú umikchaugme.   </div><div class='q'> <span class="verse" id="V8">8&#160;</span>Yaakat Galaadnumak ayatak pegkegchau aidauk  </div><div class='q'>magkagtin aidaujai batsatui.   </div><div class='q'> <span class="verse" id="V9">9&#160;</span>Sacerdote aidauk jinta Siquemnum wetaya nuwi  </div><div class='q'>kasajai betek uuma yujawai,  </div><div class='q'>aents nuni wedaun mainak wajijin atankiagtatus.   </div><div class='q'> <span class="verse" id="V10">10&#160;</span>Tuja Israel aents aidauk  </div><div class='q'>nuna nagkaesau pegkegchau  </div><div class='q'>Apajuín umigchau intimkiu aidaun wainkajai.   </div><div class='q'> <span class="verse" id="V11">11&#160;</span>Tuja Judá wegantu aidautigmeshkam  </div><div class='q'>pegkegmauchik ainatsjume,  </div><div class='q'>nuadui atumshakam suwimak jukittagme.  </div><div class='b'> &#160; </div> <div class='q'>“Nunú ashí nagkaemagmatai,  </div><div class='q'>mina aentsug aidaunak  </div><div class='q'>dita nugken waketjati titinaitjai.”   </div><ul class='tnav'>
<li><a href='index.htm'>Oseas</a></li>
<li><a href='HOS05.htm'>&lt;</a></li>
<li><a href='HOS.htm'>6</a></li>
<li><a href='HOS11.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
