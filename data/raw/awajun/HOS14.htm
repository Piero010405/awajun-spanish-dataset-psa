<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Oseas 14</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/HOS14.htm" />
</head>
<body>
<ul class='tnav'>
<li><a href='index.htm'>Oseas</a></li>
<li><a href='HOS13.htm'>&lt;</a></li>
<li><a href='HOS.htm'>14</a></li>
<li><a href='JOL01.htm'>&gt;</a></li>
</ul>
<div class="main">
 
<div class='chapterlabel' id="V0"> 14</div><div class='s'>Oseas Israel aents aidaun pegkegchau takat idaikujum Apajuí umigkatajum tibau </div> <div class='p'> <span class="verse" id="V1">1-2&#160;</span>Oseas Israel aents aidaun chichajak:  </div><div class='b'> &#160; </div> <div class='q'>“Israel aents aidauwah,  </div><div class='q'>atumi pegkegchaujum wagagtamkimtai,  </div><div class='q'>kakaumainchau wajasjum batsatjum nunú idaikujum  </div><div class='q'>ataktu atumi Apajuíjum, Tuke Pujuuwai minitajum.  </div><div class='q'>Nuniakum juju aatsajum Apajuí segatajum:  </div><div class='q'>‘Apajuíjuh, amek pegkejaitme,  </div><div class='q'>nuadui wait aneasam iina tudaujish tsagkugkagtugta,  </div><div class='q'>dutikawamin ii ame emematku kantabauwa nunú  </div><div class='q'>amina shiig awajtamkati.   </div><div class='q'> <span class="verse" id="V3">3&#160;</span>Asirianmaya aidauk carrogtin ainakush,  </div><div class='q'>iinak ayamjutpamainchau ainawai,  </div><div class='q'>nunin asamtai ataktu awagkik ii dakumka najanamu aidauk emematchattaji.  </div><div class='q'>Bitaikshakam ima aminiyanak anenkanak wainainawai’  </div><div class='q'>titajum”, tiuwai.   </div><div class='b'> &#160; </div> <div class='p'> <span class="verse" id="V4">4&#160;</span>Tuke Pujuu Israel aents aidaun chichajak:  </div><div class='b'> &#160; </div> <div class='q'>“Wi kajekbaugnak mijaakjai,  </div><div class='q'>nuniku asan dita pegkegchau ainaigkish,  </div><div class='q'>mina anenkajun iwaintukagtatjai,  </div><div class='q'>dutika ai nuigtuk intimkichagtatui.   </div><div class='q'> <span class="verse" id="V5">5&#160;</span>Israel aents aidaunmak wika jegashkijai betek atatjai.  </div><div class='q'>Tuja dita aidauk Lirio yagkujuwama iman,  </div><div class='q'>Líbanonmaya setug shiig kagkapenag wajama  </div><div class='q'>iman agtatui.   </div><div class='q'> <span class="verse" id="V6">6&#160;</span>Tuja kanaweshkam olivo kanawejai betek  </div><div class='q'>kadaukdauju pegkejuch,  </div><div class='q'>Líbanonmaya setug pegkegchin kugkuwama  </div><div class='q'>iman agtatui.   </div><div class='q'> <span class="verse" id="V7">7&#160;</span>Israel aents aidauk ataktu wi  </div><div class='q'>kuitamkam batsamsagtinai;  </div><div class='q'>dutikamu asa trigojai betek tsakajagtinai,  </div><div class='q'>nuninak uva yagkujuwama imaniagtinai,  </div><div class='q'>kugkuntishkam muja Líbanonmaya vinon  </div><div class='q'>kugkuntijai betek atinai.   </div><div class='q'> <span class="verse" id="V8">8&#160;</span>Tuja Efraín nugkanmaya aidau chichainak:  </div><div class='q'>‘Dakumka najanamu aina duka iik makichkish puyatjatsji’, tiagtinai.  </div><div class='q'>Witjai mina aentsug aidau segatuinakui antujunuk,  </div><div class='q'>witjai mina aentsug aidaun kuitamunuk.  </div><div class='q'>Wika pino pegkeg samekbau tuke kukachua imanaitjai,  </div><div class='q'>minai pegkeg waji aidaunak jukiagtinai”, tawai.   </div><div class='s'>Inagnaku etsegkamu </div> <div class='q'> <span class="verse" id="V9">9&#160;</span>Aents yacha shiig anentaimkau akug,  </div><div class='q'>juna chichaman antukti:  </div><div class='q'>Tuke Pujuu dutikamu aina duka shiig pegkejai,  </div><div class='q'>nuadui dita aidaun diisag tikich aidaush  </div><div class='q'>pegkeg takata nunak takamain ainawai.  </div><div class='q'>Tuja aents pegkegchau aina duka  </div><div class='q'>pegkegchaunak takainawai,  </div><div class='q'>nuadui Apajuí ditanak suwimkan suwawai.  </div><ul class='tnav'>
<li><a href='index.htm'>Oseas</a></li>
<li><a href='HOS13.htm'>&lt;</a></li>
<li><a href='HOS.htm'>14</a></li>
<li><a href='JOL01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
