<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Takasbau 27</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/ACT27.htm" />
</head>
<body>
<ul class='tnav'>
<li><a href='index.htm'>Takasbau</a></li>
<li><a href='ACT26.htm'>&lt;</a></li>
<li><a href='ACT.htm'>27</a></li>
<li><a href='ACT28.htm'>&gt;</a></li>
</ul>
<div class="main">
 
<div class='chapterlabel' id="V0"> 27</div><div class='s'>Pablo Roma awemamu </div> <div class='p'> <span class="verse" id="V1">1&#160;</span>Nunikag dekas Italia awemami tujamaidau asag, Pablon nuigtú tikich achigbau aidaun yajuak, makichik capitán Julio daagtin niina suntaji romanmaya apunu tutaiya nuna susabi.   <span class="verse" id="V2">2&#160;</span>Nunikmatai adramitionmaya barco Asia nugkanum anumtai aina nui wetatus uminas tepaunum chimpimjá shimamunum, Aristarco macedonianmaya Tesalónica awa nuiyashkam jutiijai wemayi.   <span class="verse" id="V3">3&#160;</span>Kashinia dui Sidón anumkabiaji; nunika ajin Julio Pablon eme anentus diyau asa, ni kumpají aidaush kautua wainainak yaigtinme tusa idaisabi.   <span class="verse" id="V4">4&#160;</span>Sidón juwaki dase igku umpumpau asamtai, Chipre ajuntaiji anuasa webaiji.   <span class="verse" id="V5">5&#160;</span>Nunika Cilicia, Panfilia aina nuna yantamen ijusa wega weakua, Mira yaakat Licia awa nui jegaabiaji.   </div><div class='p'> <span class="verse" id="V6">6&#160;</span>Nui jegaajin capitán barco Alejandrianmaya Italia wegaun wainak nui chimpipagmayi jui wetajum tusa.   <span class="verse" id="V7">7&#160;</span>Dutijamamtai kuashat tsawantai diipasa wee batsabaiji, nunisa ashintsá senchi takai takainakua Gnido igkuasa jegaa, nui juwaki dase igku umpumpau asamtai, Creta jegabiaji Salmona igkuasa.   <span class="verse" id="V8">8&#160;</span>Nunika wai waitiakua tugkitak anuasa ashí ashinkawa yaakat Lasea tikiju, Anumtai Pegkeg aidau tutainum jegawabiaji.   </div><div class='p'> <span class="verse" id="V9">9&#160;</span>Kuashat tsawan megkaekabiaji, ayuno fiestamtai nagkaemakiu asa nayants wetak ishamain wajau asamtai, nunin asamtai Pablo aents nui chimpijun chichajak:   </div><div class='p'> <span class="verse" id="V10">10&#160;</span>—Muun aidauh, ju ii wegag juka shiig ishamain atin diyajai, nuigtú barcosh ashí wají aidaushkam megkaemainai, tuja jutii aidautish jinakuik jinumainaitji, timayi.   </div><div class='p'> <span class="verse" id="V11">11&#160;</span>Tujash suntag aidaun capitanjiya duka, barcogtina nuna, anunta nujaig antujak, Pablonak antugkachmayi.   <span class="verse" id="V12">12&#160;</span>Nunú anumtaig yumi tepeamtaish pujusá inagkeaumainchau pegkegchau asamtai, kuashat aents aidau Fenice jegasá dekapsagmi, anumtai Cretanum etsá akaetaiya nuní awa nui, awi yumi tepeamtaish inagkeakiagmi, tiagmayi.   </div><div class='s'>Nayants senchi dasenkamu </div> <div class='p'> <span class="verse" id="V13">13&#160;</span>Surnumia dase diipas dasentu asamtai, dita anentaimsajag wemainapi tusag anclan egkejag Creta tugkitken tikiju wajasá weedau.   <span class="verse" id="V14">14&#160;</span>Nuniai machik asa etsá minitaijiya atú ayaumas, Euroclidón<a href="#FN1" class="notemark">*<span class="popup">“Euroclidón” tawa junak dase shiig senchi dasenta nuna tuujakú ainawai.</span></a> tutai shiig senchi dasentuk minak barcon tukuau;   <span class="verse" id="V15">15&#160;</span>nuniak senchi umpumpak yajá pempempaki etamkui, dase depetka waketmainchau asa, junisaikish wemí, tusa idaisabiaji.   <span class="verse" id="V16">16&#160;</span>Nunika ajin dase jujamkimtai ajuntai yaijuch Cauda tutai ukujin dasen ejatjamkamtai nagkaemaku, bote yaijuch nenaa minamua nu waitkasa barconum pataibiaji.   <span class="verse" id="V17">17&#160;</span>Dutika patai ajin barcon sogayai jigkajagmayi wewe ematatus. Dutikawag Sirte kaamatkajin pataamig tusag ishamaidau asag, jaanch ejagbaunak kuwajag idaisagmayi, ayatak dase umpui emati tusa.   <span class="verse" id="V18">18&#160;</span>Kashinia duishkam daseg senchi dasentu asamtai, barcanum wají chimpiamunak jiig utsaidiagmayi.   <span class="verse" id="V19">19&#160;</span>Kampatum tsawanta jui, barconum wají chimpijunak ditak utsaidiagmayi.   <span class="verse" id="V20">20&#160;</span>Kuashat tsawantai etsash, yaya aidaush waintsuk yujau asaja, daseshkam senchi tukugbau asamtai, jiinjattajiapi tabauk atsugtamayi.   </div><div class='p'> <span class="verse" id="V21">21&#160;</span>Kuashat tsawantai yutsuk yujanu asamtai, Pablo ejapen wajantá chichaak:  </div><div class='p'>—Muun aidauh, wi timajim nu antugtukagmin Creta dakasuitkuik, wají aidaush megkaemainchau wajakji.   <span class="verse" id="V22">22&#160;</span>Tujash ichichmamjatajum tajime, makichkish jakashtatjume, imá barcok megkaekattawai.   <span class="verse" id="V23">23&#160;</span>Wagki kashi, wi Apajuinu asan nuigtush niina umijag nuna angelji minai ayaumas wajantá,   <span class="verse" id="V24">24&#160;</span>chichagtak: “Pabloh ishamkaipa, wagki amek Roma apuji pujamunum jegaatasam wegame, nuniau asamin ashí amejai barconum weena junak Apajuí kuitamkattawai tujutmae”.   <span class="verse" id="V25">25&#160;</span>Nuadui muun aidauh ichichmamjatajum, wagki minak Apajuiyai kajintsan anentaibau ajutui, nunin asamtai tujuti duka nunisagkeap uminkattawa tajai.   <span class="verse" id="V26">26&#160;</span>Tujash makichik ajuntainum patamtatji, tuuyi.   </div><div class='p'> <span class="verse" id="V27">27&#160;</span>Nunika jimag tumig inagkeamunum makichik kashi dase mai jujam awajtamkui nayants Adriático nanamsabiaji, nuniajin barconum takau aidau aehaet ai, nugkan tikiju adijun dekapenak,   <span class="verse" id="V28">28&#160;</span>kunajin dekaapa diikmag treinta y seis metros kunají atatman wainkajabi, dutikawag nuní dukapech ekemsag dekapakmag veintisiete metros atatman wainkag,   <span class="verse" id="V29">29&#160;</span>kaya tukuig tusag ishamainak, barca ukujin cuatro ancla atatman nayants utsawajabi, dutikawag, utusag wamak tsawaja tusag Apajuin segayanume.   <span class="verse" id="V30">30&#160;</span>Nuniai barcanum takau aidau, uumak pisajagtatus bote yaig pataimun, barco nujinianas ancla aina nuna ajuinatai tumain ajugkajabi.   </div><div class='p'> <span class="verse" id="V31">31&#160;</span>Nudiagtai Pablo capitanin nuigtú suntag aidaujai chichajak:  </div><div class='p'>—Ju aents aidau barconmag juwainachkuig atumek jiinjashtatjume, timayi.   </div><div class='p'> <span class="verse" id="V32">32&#160;</span>Tutai suntag aidau, bote yaigchia nuna anagke aidaun tsupijug nayants ajugkagmayi.   </div><div class='p'> <span class="verse" id="V33">33&#160;</span>Dutikawagmatai tsawamunum Pablo ashí aents aidaun chichajak:  </div><div class='p'>—Jimag tumig atumesh yutsuk yujagme wajukatjik tusa dakainaku.   <span class="verse" id="V34">34&#160;</span>Nuniau asagmin tajime, piipichikesh yuwatajum. Duka dekas atsumnawai nu ichichmamsa iwaaku jegatasaja, atum ainajum anuiyag makichkish jakashtatjume.   </div><div class='p'> <span class="verse" id="V35">35&#160;</span>Nuna tusa idaiyak, Pablo pagkan juki, ashí aentsush wainainamunum Apajuin see tii puuká yuwau.   <span class="verse" id="V36">36&#160;</span>Nunitai tikich aidaushkam anentain ichichiajag yuawagmayi.   <span class="verse" id="V37">37&#160;</span>Ashí ijumjamak barconum chimpijutik doscientos setenta y seis aents aajabiaji.   <span class="verse" id="V38">38&#160;</span>Dita yapajamunak shiig yuwawag, trigonak nayants utsagkag, barconak wampu awasajabi.   </div><div class='s'>Barco tsainkamu </div> <div class='p'> <span class="verse" id="V39">39&#160;</span>Tsawagmataish barconum takau aidauk nunú nugkapita tusag dekachagmayi; tujash nayants egkeentaunum kaamatak atatman wainkagmayi, nunikag awi anuumkami tiagmayi.   <span class="verse" id="V40">40&#160;</span>Tusag ancla aidau anagke aidaunak tsupijug nayantsanmag idaiyinak, remo aidaun atiawaju, dutikawag jaanchin barca nujiin detuawagmatai, dase umpuakui kaamatak adijkatasa weyaji.   <span class="verse" id="V41">41&#160;</span>Nunikmá chichijam tukuniagbaunum barco kaamatak pataamatai, nujinchig shiig tepea umuchmainchau wajasabi, nuniai ukujinak kupiyi nayants tsukatak senchi tukuau asa.   </div><div class='p'> <span class="verse" id="V42">42&#160;</span>Imanitai suntag aidauk aents achigbau aidaunak kajegta tuyanume, yukuak pisajainum tusa.   <span class="verse" id="V43">43&#160;</span>Tiagtai suntag aidau capitanji Pablon uwemtijatatus wakegau asa, dutiktsuk dekas ya imá senchi yukumnaita nunú niiyá eemak yukuak kukag jiinkitnume,   <span class="verse" id="V44">44&#160;</span>nuninai tikich yukumta dekainatsu duka tapnan barca kupinja nunakesh jukiag patabiag katigtinme, tiabi. Nuna aatus tiu asamtai ashí jinutsuk kukag jiinjabiaji.   </div><ul class='tnav'>
<li><a href='index.htm'>Takasbau</a></li>
<li><a href='ACT26.htm'>&lt;</a></li>
<li><a href='ACT.htm'>27</a></li>
<li><a href='ACT28.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V14">27:14</a>
<span class="ft">“Euroclidón” tawa junak dase shiig senchi dasenta nuna tuujakú ainawai.</span></p>

<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
