<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] 1 Timoteo 5</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/1TI05.htm" />
</head>
<body>
<ul class='tnav'>
<li><a href='index.htm'>1 Timoteo</a></li>
<li><a href='1TI04.htm'>&lt;</a></li>
<li><a href='1TI.htm'>5</a></li>
<li><a href='1TI06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Tikich aidaujai nunimaina nu </div> <div class='p'> <span class="verse" id="V1">1&#160;</span>Muun aidau chichagkumesh jiyakaipa, dutiktsuk apa anentsam wakegat egketuata, dutiksamek datsauch aidaush, yatsum utugmaina dutikata;   <span class="verse" id="V2">2&#160;</span>nuwa muunchakam duku utugmainaitam dutikata, tuja muntsujut aidaush, ame umaim anentsam diistá pegkegchau anentaimtutsuk.   </div><div class='s'>Nuwa waje pachisa tibau </div> <div class='p'> <span class="verse" id="V3">3&#160;</span>Nuwa waje aidau dekaskenum ditá yaimainush atsujuina nu yaigtá.   <span class="verse" id="V4">4&#160;</span>Tujash nuwa waje uchijí ajuinamuk, nuniachkush tijajigkesh ajuinamuk, nunú uchi ditanak ashí atsumamujinash yaimainai, uchuch asamtai ditan kuitamkamu asa. Nunuwai Apajuí emtinish pegkeja duka, nigka nuna dutikatnume tusa wakegawai.   <span class="verse" id="V5">5&#160;</span>Tujash nuwa dekaskenum waje nigki juwakua duka, Apajuinak dakawai nuniak mijattsuk tsawai kashishkam Apajuin aujak pujawai.   <span class="verse" id="V6">6&#160;</span>Tujash nuwa waje iyashí wakegamun takaa puja duka, iwaaku pujakush jakauwa numamtinai.   <span class="verse" id="V7">7&#160;</span>Jujú wají aina nu umiktajum tita, makichkish nuninai tumainchau atinme,   <span class="verse" id="V8">8&#160;</span>wagki makichik aentskesh niina patayin yayatsu duka, niina jeenianakesh dutikachuk, dekaskeapi tabaunak megkaewai, nuniau asa Apajuí nemagchauwa nuna nagkaesau pegkegchau weawai.   </div><div class='p'> <span class="verse" id="V9">9&#160;</span>Nuwa waje agatbaunmag ayatak sesenta mijan ajamua nu agatjamu amainai, tujash makichik aishintin aajakajua nu,   <span class="verse" id="V10">10&#160;</span>pegkeg takaamuji aidaush waitujakbau, uchijí aidaunash shiig tsakapaku aajakú, jeen minidaunash shiig anentus ju wajakú, Apajuí aentsji pegkejam aina nunash nawen nijatú wajakú, waituidaunash yaijakú nuigtush ashí pegkeg aidaunak takajakua nu.   </div><div class='p'> <span class="verse" id="V11">11&#160;</span>Tujash nuwa waje aidau agatbaunmag tsakat wajemeau aina duka agatjaipa, wagki ni wakegamujiya nunú Cristuig datupawai, dutikam nemaktatus wakegainawai,   <span class="verse" id="V12">12&#160;</span>nuniak bakumamainai, ni nagkamak dekaskeapi tibauwa nuna megkaegu asa.   <span class="verse" id="V13">13&#160;</span>Nuigtushkam jegá nagkaematú yujainak dakí unuimainawai, imá dakinak unuimainatsui, chichaman yujajuinak, wainak pachiinak chichamainchaun chichá yujainawai.   <span class="verse" id="V14">14&#160;</span>Nuadui wakegajai, nuwa tsakat wajemeau aidaunak, nemaktinme nunikag uchijinawag jeenian uyumaktinme, nunidau asag shiwaja nu kakajus pegkegchaunum chichajam amainchau atinme tusan.   <span class="verse" id="V15">15&#160;</span>Wagki ujumak nuwa waje aidauk kanakaje, nunikag yamaik Satanasan umijuinawai.   </div><div class='p'> <span class="verse" id="V16">16&#160;</span>Makichik nuwa Apajuí nemagna nuna patayí waje aidau agtaik, ni yaimainai, iglesiaya nu kuashat takat ají tabaunum, dutikam iglesiak dekaskenum waje, makichkish yaimainji shiig atsujuina nuna yaimainai.   </div><div class='s'>Anciano aidau pachisa tibau </div> <div class='p'> <span class="verse" id="V17">17&#160;</span>Anciano aidau shiig takaina duka eme anentsá diyaku shiig akikbau amainai, imá senchi chichaman etsejuinak nuigtú jintinkagtuina nu,   <span class="verse" id="V18">18&#160;</span>wagki agagbaunum chichaak: “Toro trigon dajag pakak wekaga nuna nujig jigkatuawaipa”<a href="#FN1" class="notemark">*<span class="popup">Dt. 25.4.</span></a> tawai, nuigtú: “Aents takaa duka, akiam auwai” tau asamtai.   </div><div class='p'> <span class="verse" id="V19">19&#160;</span>Anciano pachis, jimag aentskesh nuniachkush kampatumkesh, pegkegchau takaamujin etsegtuinachkuig antugkaigpa.   </div><div class='p'> <span class="verse" id="V20">20&#160;</span>Tuja tudau idaitsuk takaa puja duka, ashí tikich aidaush antuinamunum jiyaktá, nuna wainkag tikich aidaush ishamkatnume.   </div><div class='p'> <span class="verse" id="V21">21&#160;</span>Juna wi; Apajuí, Cristo Jesús nuigtú ángel etejamu aina nuna emtin tajam ju dutiksamek umiktá, makichkia nu takum tikichia duka pachitsuk idaiyin aipa, nuigtush wait anentamugmekesh idaitsuk ashí dutikata.   </div><div class='p'> <span class="verse" id="V22">22&#160;</span>Makichik aentskesh shiig anentaimtsuk waugtukam uwegmin achikam Apajuí aujtusaipa, tikichi tudauji pachintukaim. Tupanjata ashí pegkegchau aidauk.   </div><div class='p'> <span class="verse" id="V23">23&#160;</span>Amek wakemin beseakum waa wamak jaum nunin asam, yumik umutsuk machik vino uwagta.   </div><div class='p'> <span class="verse" id="V24">24&#160;</span>Ujumak aents aidau tudau takaamuji paan wainmainush awai eke chicham dekagmainnum jegachiatak, nuniai awai tikich pegkegchau takaamuji kakajus dekagmainchaush, tujash nunak pegkegchauji wantintai dekajuinawai.   <span class="verse" id="V25">25&#160;</span>Nunisag pegkeg takaamua nu paan wantinush awai, tuja pegkegchauwa dushakam nunisag uumkag amaitsui.   </div><ul class='tnav'>
<li><a href='index.htm'>1 Timoteo</a></li>
<li><a href='1TI04.htm'>&lt;</a></li>
<li><a href='1TI.htm'>5</a></li>
<li><a href='1TI06.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V18">5:18</a>
<span class="ft">Dt. 25.4.</span></p>

<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
