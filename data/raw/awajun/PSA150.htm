<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Salmos 150</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/PSA150.htm" />
</head>
<body>
<ul class='tnav'>
<li><a href='index.htm'>Salmos</a></li>
<li><a href='PSA148.htm'>&lt;</a></li>
<li><a href='PSA.htm'>150</a></li>
<li><a href='PRO01.htm'>&gt;</a></li>
</ul>
<div class="main">
 
<div class='chapterlabel' id="V0"> 150</div><div class='s'>Ashí aentstijum Apajuí kantamjuatajum </div> <div class='q'> <span class="verse" id="V1">1&#160;</span>¡Yajauwajah!  </div><div class='q'>¡Apajuí niina jee pegkegma nuwi ememattajum!  </div><div class='q'>¡Apajuí nayaim wigkaya nuna  </div><div class='q'>niina senchijijai najanauwa nuwi ememattajum!   </div><div class='q'> <span class="verse" id="V2">2&#160;</span>¡Niina senchijin wainchatai aidaun iwainajua  </div><div class='q'>duwi ememattajum!  </div><div class='q'>¡Niina imanjig nagkatkachua  </div><div class='q'>duwi ememattajum!   </div><div class='q'> <span class="verse" id="V3">3&#160;</span>¡Uwija kachuji aidau umpuakjum ememattajum,  </div><div class='q'>arpa, salterio aatsa awatkujum ememattajum!   </div><div class='q'> <span class="verse" id="V4">4&#160;</span>¡Pandero aidau awatkujum  </div><div class='q'>nantsemkijum ememattajum!  </div><div class='q'>¡Pigkui umpuakjum,  </div><div class='q'>guitarra awatkujum ememattajum!   </div><div class='q'> <span class="verse" id="V5">5&#160;</span>¡Platillo awatkujum ememattajum!  </div><div class='q'>¡Platillo senchi shinin aina nunú  </div><div class='q'>awatkujum ememattajum!   </div><div class='q'> <span class="verse" id="V6">6&#160;</span>¡Ashí pujutji ajamu aidauk  </div><div class='q'>Tuke Pujuun ememattinme!  </div><div class='b'> &#160; </div> <div class='q'>¡Yajauwajah!  </div><ul class='tnav'>
<li><a href='index.htm'>Salmos</a></li>
<li><a href='PSA148.htm'>&lt;</a></li>
<li><a href='PSA.htm'>150</a></li>
<li><a href='PRO01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
