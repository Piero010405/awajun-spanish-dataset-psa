<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Proverbios 13</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/PRO13.htm" />
</head>
<body>
<ul class='tnav'>
<li><a href='index.htm'>Proverbios</a></li>
<li><a href='PRO08.htm'>&lt;</a></li>
<li><a href='PRO.htm'>13</a></li>
<li><a href='PRO15.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='q'> <span class="verse" id="V1">1&#160;</span>Uchi shiig anentaimkauwa duka  </div><div class='q'>niina apaji chichamen umignai,  </div><div class='q'>untsu uchi anentainkachua duka  </div><div class='q'>apaji chichamenak antugtsui.   </div><div class='q'> <span class="verse" id="V2">2&#160;</span>Maki makichik aentsuk nii pegkeg chichakbaujinian pegkejan juwawai,  </div><div class='q'>untsu aents chichaman betek umichu aina duka  </div><div class='q'>dita pegkegchaujin suwimkan juwinawai.   </div><div class='q'> <span class="verse" id="V3">3&#160;</span>Shiig anentaimag chichauk  </div><div class='q'>niina pujutjin kuitamak nuniawai,  </div><div class='q'>untsu wainak chichá wekaguk kuashat utugchatan igkuawai.   </div><div class='q'> <span class="verse" id="V4">4&#160;</span>Aents dakia duka  </div><div class='q'>nii wakegamujin jukitag takush juwatsui,  </div><div class='q'>untsu aents takauwa nudauk  </div><div class='q'>kuashat waji ajawai.   </div><div class='q'> <span class="verse" id="V5">5&#160;</span>Aents pegkegchau takatan  </div><div class='q'>tupanjauk waitjutnak dakitawai.  </div><div class='q'>Untsu aents pegkegchaun takauk  </div><div class='q'>eme anentsa diishtai,  </div><div class='q'>datsan chichajam auwai.   </div><div class='b'> &#160; </div> <div class='q'> <span class="verse" id="V6">6&#160;</span>Shiig anentaimsa pujamua nunú  </div><div class='q'>aentsnak pegkeg emawai,  </div><div class='q'>untsu aents pegkegchaun takau aina  </div><div class='q'>nunak niina pegkegchaujig bakuawai.   </div><div class='q'> <span class="verse" id="V7">7&#160;</span>Awai aents makichkish wajigtuchuitak  </div><div class='q'>wiakuch atajai tusa wakegau,  </div><div class='q'>tuja antsag kuashat wajigtin aidaushkam  </div><div class='q'>wajigtuchuapi tujuttinme tusa uumush ainawai.   </div><div class='q'> <span class="verse" id="V8">8&#160;</span>Aents wiakcha duka achikmak,  </div><div class='q'>mantuawainum tusa ishamkagtak  </div><div class='q'>niina kuichkijin ashí akikmak uwemainai,  </div><div class='q'>untsu ujunauchik achigkachagtimpash  </div><div class='q'>tusa anentaimkug waitiatsui.   </div><div class='q'> <span class="verse" id="V9">9&#160;</span>Aents pegkegchau takatan  </div><div class='q'>tupanjau aina duka tsaaptin pegkeg winchamtinama iman ainawai,  </div><div class='q'>untsu aents pegkegchauwa duka  </div><div class='q'>jii kajinkaujai betekai.   </div><div class='b'> &#160; </div> <div class='q'> <span class="verse" id="V10">10&#160;</span>Ememata duka ima maanitnak inimui;  </div><div class='q'>untsu unuimata nunú  </div><div class='q'>aents chichama antuk umin aina nuwi awai.   </div><div class='q'> <span class="verse" id="V11">11&#160;</span>Yupichuch wiakchameamua duka  </div><div class='q'>wamak amugak megkaewai;  </div><div class='q'>tuja aents shiig takak,  </div><div class='q'>diipas wiakchamea duka kuashat ikauwai.   </div><div class='q'> <span class="verse" id="V12">12&#160;</span>Tuja ii wakegamu uminchakuig,  </div><div class='q'>wake besemag dekapnawai.  </div><div class='q'>Untsu ii atsumamu betek uminkuig,  </div><div class='q'>shiig aneamu ajutkagtawai.   </div><div class='q'> <span class="verse" id="V13">13&#160;</span>Aents chichaman umiachuk  </div><div class='q'>suwimkan jukitnai;  </div><div class='q'>untsu chichaman umiauk akiam atinai.   </div><div class='b'> &#160; </div> <div class='q'> <span class="verse" id="V14">14&#160;</span>Aents shiig anentaimkau  </div><div class='q'>jintinkagtamua duka pujutan sukagtawai,  </div><div class='q'>nuadui jamainun uwemtikagtawai.   </div><div class='q'> <span class="verse" id="V15">15&#160;</span>Shiig jintinkagtauk shiig anentam auwai,  </div><div class='q'>untsu shiig jintinkagtachuk  </div><div class='q'>pegkegchaunum jegantinai.   </div><div class='q'> <span class="verse" id="V16">16&#160;</span>Aents yacha shiig anentaimkauwa duka  </div><div class='q'>shiig anentaimag takawai,  </div><div class='q'>untsu aents anentainkachua duka  </div><div class='q'>nii dekachbaujiya nuna iwaintumawai.   </div><div class='b'> &#160; </div> <div class='q'> <span class="verse" id="V17">17&#160;</span>Aents chichaman betek etsegchauwa  </div><div class='q'>duka utugchatan apujui,  </div><div class='q'>untsu chichaman shiig  </div><div class='q'>betek etsegna nunú  </div><div class='q'>aentsnak shiig anemtikawai.   </div><div class='b'> &#160; </div> <div class='q'> <span class="verse" id="V18">18&#160;</span>Aents chichagkatatama dakitauk,  </div><div class='q'>waittanum, datsannum pujutnai;  </div><div class='q'>untsu chichaman antuk umiauk,  </div><div class='q'>eme anentam atinai.   </div><div class='q'> <span class="verse" id="V19">19&#160;</span>Ii wakegamu uminkuig shiig aneenui;  </div><div class='q'>tuja aents anentainkachu aina duka  </div><div class='q'>pegkegchau takat idaitanak atsanenatsui.   </div><div class='b'> &#160; </div> <div class='q'> <span class="verse" id="V20">20&#160;</span>Aents yacha aidaujai tsaniauk,  </div><div class='q'>niishkam yacha atinai,  </div><div class='q'>untsu aents shiig anentainkachu aina nujai tsaniauk, pegkegchaunum jegatnai.   </div><ul class='tnav'>
<li><a href='index.htm'>Proverbios</a></li>
<li><a href='PRO08.htm'>&lt;</a></li>
<li><a href='PRO.htm'>13</a></li>
<li><a href='PRO15.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
