<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] 2 Samuel 14</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/2SA14.htm" />
</head>
<body>
<ul class='tnav'>
<li><a href='index.htm'>2 Samuel</a></li>
<li><a href='2SA13.htm'>&lt;</a></li>
<li><a href='2SA.htm'>14</a></li>
<li><a href='2SA15.htm'>&gt;</a></li>
</ul>
<div class="main">
 
<div class='chapterlabel' id="V0"> 14</div><div class='s'>David niina uchiji Absalógkan tsagkujamu </div> <div class='p'> <span class="verse" id="V21">21&#160;</span>Makichik tsawantai apu David Joapan chichajak:  </div><div class='p'>“Absalón wakitki taa pujusti tusan tajai. Nuadui weme Absalón ujakta wakitki Jerusalén taati”, tiuwai.   </div><div class='p'> <span class="verse" id="V22">22&#160;</span>Tusa tama Joab Davitan eme anentus tsuntsuma nijayin nugka antig pujus chichaak:  </div><div class='p'>“Apuh, ame mina wait anenjam nunak yamai dekas shiig dekaajai. Wi amina segabiajam nunú antugtuku asam, ame minak inatme”, tiuwai.   </div><div class='p'> <span class="verse" id="V23">23&#160;</span>Aatus tusa, jiinki Gueshur nugkanum weuwai Absalógkan juki Jerusalén itaatatus.   <span class="verse" id="V24">24&#160;</span>Nunik wetai Apu chichaak: “Yamaikik Absalógkak minak waitkashtatui, tutupit niina jeen weti”, tiuwai. Tusa tibau asa Absalógkak apu pujamunmak wetsuk tutupit niina jeen weuwai.   </div><div class='p'> <span class="verse" id="V25">25&#160;</span>Tuja Absalógjai ashí tikich Israel aents aidau ijumja diismash, niijai betek shigmauchik makichkish atsujakui. Absalógkak niina nawen nagkamas buukenish shiig shigmauch aajakui.   <span class="verse" id="V26">26&#160;</span>Niig maki makichik mijan amuebaunum intashin tsupimajakui, wagki intashi tsakatai tutitag dekapeau asa. Nunú intash tsupikbau dekapamak jimag kilo nagkaesau aajakui. Duka kijin dekapatai apunu aajakua duwi dekas shiig dekapa diisbau aajakui.   <span class="verse" id="V27">27&#160;</span>Absalógka uchijig kampatum aajakui. Untsu nawanji makichik Tamar daagtin shigmauch aajakui.   </div><div class='p'> <span class="verse" id="V28">28&#160;</span>Absalógkak Jerusalén jegauwaitak, apu David eke waitkashti tibau asa, niina waintsuk jimag mijan pujau.   <span class="verse" id="V29">29&#160;</span>Nunik pujus makichik tsawantai Joapan untsukui, apu David ujatjukta, niijai chichastajai tusa. Tujash Joab dakitjauwai. Nunikmatai ataktushkam chichaman akuptukui. Tujash ataktushkam dakiajui.   </div><div class='p'> <span class="verse" id="V30">30&#160;</span>Nunikmatai Absalón niina inake aidaun chichajak: “Joapa ajaji cebada ajakbau mina ajagjai apatdayas awa nunú wejijum ¡apejuatajum!” tiuwai.  </div><div class='p'>Tusa tima shimutkag Joapa ajajin apejuawajui.   <span class="verse" id="V31">31&#160;</span>Dutikiagtai Joab Absalógka jegajua chichajak:  </div><div class='p'>“¿Wagka amina inakem aidaush mina ajagnash apenawa?” tau.   </div><div class='p'> <span class="verse" id="V32">32&#160;</span>Tama Absalón ayaak:  </div><div class='p'>“¿Wagka wisha Gueshur pujaunush juwish taamja? Dekas imaug pujumainnas miniyagtai tajai. Tau asan amina akateakun: ‘Yamai apuh, amina wainkatasan wakegajai, tuja wi pegkegchaun takamsamu akuig mantuata tajame’ tujamui tusam apu David ujatjukta tusan awematag tai, ame dakitau asamin aunak aikajai”, tiuwai.   </div><div class='p'> <span class="verse" id="V33">33&#160;</span>Tusa tima Joab apu Davitan ujaktatus wejiuwai. Nunik jegajua ujakam, apu David Absalógkan untsukui. Dutikam apu pujamunum jegá, apun eme anentus tsuntsuma nijayin nugka antig pujusui. Unstu apu niina kumpamak shiig anentus yapinum kugkuasui. Dutika tsagkujug ataktu nii pujusa inamtaijin awayauwai.   </div><ul class='tnav'>
<li><a href='index.htm'>2 Samuel</a></li>
<li><a href='2SA13.htm'>&lt;</a></li>
<li><a href='2SA.htm'>14</a></li>
<li><a href='2SA15.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
