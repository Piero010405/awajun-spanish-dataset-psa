<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Isaías 11</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/ISA11.htm" />
</head>
<body>
<ul class='tnav'>
<li><a href='index.htm'>Isaías</a></li>
<li><a href='ISA09.htm'>&lt;</a></li>
<li><a href='ISA.htm'>11</a></li>
<li><a href='ISA28.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>David wegantunmaya apu wajas agkan pujutan sukagtustinai tibau </div> <div class='q'> <span class="verse" id="V1">1&#160;</span>David wegantuk numijai betek ajaka ajuamu atatui,  </div><div class='q'>tujash nuna wajautinia yamajam jeeka tsapaitnai.   </div><div class='q'> <span class="verse" id="V2">2&#160;</span>Nunikmatai Tuke Pujuu Wakani niyai pujus  </div><div class='q'>unuimatan, shiig anentaimtan, senchimetan,  </div><div class='q'>tuja Apajuín shiig wainu asamtai,  </div><div class='q'>puyatjus umigtan susatnai.   </div><div class='q'> <span class="verse" id="V3">3&#160;</span>Nunú apuk aentsnak ayatak diisagkek  </div><div class='q'>suwimkanak susashtinai,  </div><div class='q'>tuja nuigtush ayatak chichaman antamuikik,  </div><div class='q'>nuni ati tusag chichamnak iwajachagtinai.   </div><div class='q'> <span class="verse" id="V4">4&#160;</span>Aents kasagtai aidau,  </div><div class='q'>ujudauch aidaujai waitkam batsata nuna ayamjuktinai,  </div><div class='q'>dutikak untsu aents magkagtin,  </div><div class='q'>pegkegchau aidaunak suwimkan susa ijinatnai.   </div><div class='q'> <span class="verse" id="V5">5&#160;</span>Niig pegkeg takatan  </div><div class='q'>dekaskea nujai ayamjak maanitkatnai.   </div><div class='q'> <span class="verse" id="V6">6&#160;</span>Tuja nunú tsawan jegamtaig,  </div><div class='q'>lobo uwigjai ijunag pujuagtinai;  </div><div class='q'>ikamyawa chivojai ijunag kanitnai,  </div><div class='q'>untsu baka leónjai ijunag wekagas tsakagtinai,  </div><div class='q'>tuja uchi aidau nuna yutaijin ayujuinak yajuak awekaidiagtinai.   </div><div class='q'> <span class="verse" id="V7">7&#160;</span>Tuja baka nuwa, chayú nuwajai shiig kumpaji agtinai,  </div><div class='q'>tuja uchiji aidaushkam nujai ijunag kajiitnai,  </div><div class='q'>tuja leónshakam bueyejai ijunag chijichin yuwagtinai.   </div><div class='q'> <span class="verse" id="V8">8&#160;</span>Tuja uchi piipich aidaushkam dapijai wasugkabiagtinai,  </div><div class='q'>dapi pasugken pujaunash inua achiagtinai.   </div><div class='q'> <span class="verse" id="V9">9&#160;</span>Nunú tsawantinig Tuke Pujuu mujanum puja nuig  </div><div class='q'>pegkegchau awajkagtumainuk makichkish atsutnai,  </div><div class='q'>wagki yumi nayantsanum pima numamtuk,  </div><div class='q'>Tuke Pujuu imanjinak ashí nugkanum dekawagtin ainawai.   </div><ul class='tnav'>
<li><a href='index.htm'>Isaías</a></li>
<li><a href='ISA09.htm'>&lt;</a></li>
<li><a href='ISA.htm'>11</a></li>
<li><a href='ISA28.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
