<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Joel 1</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/JOL01.htm" />
</head>
<body>
<ul class='tnav'>
<li><a href='index.htm'>Joel</a></li>
<li><a href='HOS14.htm'>&lt;</a></li>
<li><a href='JOL.htm'>1</a></li>
<li><a href='JOL02.htm'>&gt;</a></li>
</ul>
<div class="main">
 <div class='mt'>Joel   
</div><div class='chapterlabel' id="V0"> 1</div><div class='s'>Manchi ajakan amukbau </div> <div class='p'> <span class="verse" id="V1">1&#160;</span>Joel Petuelan uchiji aajakua nuna Apajuí Israel aents aidaun ujakti tusa akateak aatus tiuwai:   </div><div class='b'> &#160; </div> <div class='q'> <span class="verse" id="V2">2-4&#160;</span>Atum chichaman jintinkagtin múun aidautijum  </div><div class='q'>juju shiig antuktajum,  </div><div class='q'>tuja ashí aents aidautigmeshkam antuktajum.  </div><div class='q'>¡Ipak usumta imajin manchi maki makichik niimtin  </div><div class='q'>aidau kakegak iina ajake aidaunak  </div><div class='q'>tikich manchi aidau amuak ukubaun ashí amutjamkaji!  </div><div class='q'>Tuja ¿atumesh wajutiya junin wantinush wainkauwaitjume?  </div><div class='q'>Yaunchuk atumi muunjum aidau  </div><div class='q'>batsamajaku aina duka makichkish  </div><div class='q'>junin wantinunak wainkachu ainawai.  </div><div class='b'> &#160; </div> <div class='q'>¡Nuadui atumi uchijum aidau nunú pachisjum ujaktajum,  </div><div class='q'>tuja dita ujaktinme dita uchiji aidaun,  </div><div class='q'>nuna uchiji aidau ujaktinme dita uchiji aidaun!   </div><div class='b'> &#160; </div> <div class='q'> <span class="verse" id="V5">5&#160;</span>¡Nampen aidauwah, nantagtajum,  </div><div class='q'>vino umin aidautigmek buuttajum,  </div><div class='q'>atum vino umumainuk atsuttawai!   </div><div class='q'> <span class="verse" id="V6">6&#160;</span>Manchi shiig kuashat,  </div><div class='q'>suntag maaniatatus shimaujai betek  </div><div class='q'>iina nugkeen untsaantugmae.  </div><div class='q'>Nuna nai aidauk shiig empek asag,  </div><div class='q'>león kajenun naíya iman ainawai.   </div><div class='q'> <span class="verse" id="V7">7&#160;</span>Iman asag uva ajakbau aidaunak higo ajakbau aidaujai ashí tsupije.  </div><div class='q'>Imatikau asa kanawe aidaunak ashí pakajug saeptuchu emake.   </div><div class='q'> <span class="verse" id="V8">8&#160;</span>Imatikau asamtai, nuwa nii aishinatag tibau jakamtai,  </div><div class='q'>wake besemag pujaku nugkutain nugkuja  </div><div class='q'>buutama imanikag,  </div><div class='q'>aents aidauk makichkish etsagmainchau buutuinak  </div><div class='q'>jakamunum nugkutain nugkuinawai.   </div><div class='q'> <span class="verse" id="V9">9&#160;</span>Tuja Apajuí anentag suwaku vino, trigo,  </div><div class='q'>cebada ejemainuk atsutai,  </div><div class='q'>jega Apajuí emematku ijuntainmag  </div><div class='q'>ejegainachu asamtai, sacerdote aidaushkam buutuinawai.   </div><div class='q'> <span class="verse" id="V10">10&#160;</span>Ajanum ajak ayauk kagaka asae,  </div><div class='q'>imaniku asamtai trigok, vinok, aceitek makichkish atsawai.  </div><div class='q'>Tuja nugkak uwejush tutuptina nunin  </div><div class='q'>wake besemag wajas asae.   </div><div class='b'> &#160; </div> <div class='q'> <span class="verse" id="V11">11&#160;</span>Atum ajanum takau aidautigmek,  </div><div class='q'>uva ajakbaunum takau aidautigmek,  </div><div class='q'>wake besemag dekapeakjum buuttajum.  </div><div class='q'>Atumek trigo cebadajai ashí jinaamtai,  </div><div class='q'>shiig wainka juwakugme.   </div><div class='q'> <span class="verse" id="V12">12&#160;</span>Uva aidau, higo aidau, munchi aidau, palmera aidau,  </div><div class='q'>manzana aidau, tikich numi aidau aatus  </div><div class='q'>ashí jinaamtai, aents aidauk buutuinawai.  </div><div class='q'>Nuninak shiig aneamunak idayinak  </div><div class='q'>wake besemag batsatui.   </div><div class='q'> <span class="verse" id="V13">13&#160;</span>Vino, trigo, cebada aina duka atsau asamtai,  </div><div class='q'>aents aidauk Apajuínak anentag ejetuinatsui.  </div><div class='q'>Nuadui Apajuí emematku ijuntainmak makichkish atsawai.  </div><div class='q'>Nunú diisjum atum sacerdote Apajuí altarjin  </div><div class='q'>takau aidautigmek wake besemag pujaku nugkutai  </div><div class='q'>jáanch nugkugjum kashi buu buutkawajum tsawaitajum.   </div><div class='q'> <span class="verse" id="V14">14&#160;</span>Nuniakjum Apajuí emematku ijuntainum  </div><div class='q'>apu múun aidau ashí Israel aents aidaujai ijumjatajum.  </div><div class='q'>Dutikajum, ijagma pujusjum Apajuí ausatajum.   </div><div class='q'> <span class="verse" id="V15">15&#160;</span>¡Apajuí taatnuk namput wajaschae!  </div><div class='q'>¡Tsawan ishamain atina duka ashí jegawai!  </div><div class='q'>¡Pegkegchau takat idaiku Apajuí umigtsujinig,  </div><div class='q'>Apajuí ashí senchigtina nunú  </div><div class='q'>suwimak ishamainun amastatui!   </div><div class='b'> &#160; </div> <div class='q'> <span class="verse" id="V16">16&#160;</span>Ii yuwatin agmaya nunak manchi aidau  </div><div class='q'>iish wainjinig dukeen amutuk ijinae.  </div><div class='q'>Nuadui Apajuí emematku ijuntainum  </div><div class='q'>shiig aneasa takau ayag duka nunimainchau wajasji.   </div><div class='q'> <span class="verse" id="V17">17&#160;</span>Trigo ajakbau aidauk, yumi yutushtai ashí jinae,  </div><div class='q'>nuadui juuka yumain shiig atsau asamtai,  </div><div class='q'>trigo chimpitai aidauk  </div><div class='q'>wainak batsamas mamuka utsanui.   </div><div class='q'> <span class="verse" id="V18">18&#160;</span>¡Iina bakaji aidauk buutuinawai!  </div><div class='q'>¡Uwig aidaushkam buutuinawai!  </div><div class='q'>¡Tagku aidauk yumainji chijichi atsutai,  </div><div class='q'>nujantai jinuinawai!   </div><div class='b'> &#160; </div> <div class='q'> <span class="verse" id="V19">19&#160;</span>Tuja jii kegak dupa aidaunak, numi aidaunashkam apea ijinae.  </div><div class='q'>¡Apajuíjuh, wait aneasam yaijatkata!   </div><div class='q'> <span class="verse" id="V20">20&#160;</span>Entsa aidauk kuyuka buku waigke,  </div><div class='q'>tuja jii kegak dupanak ashí ijinae.  </div><div class='q'>¡Imanikmatai kuntin ikamia aidaushkam  </div><div class='q'>Apajuí yaimpakti tusag ima aminak segapainawai!   </div><ul class='tnav'>
<li><a href='index.htm'>Joel</a></li>
<li><a href='HOS14.htm'>&lt;</a></li>
<li><a href='JOL.htm'>1</a></li>
<li><a href='JOL02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
