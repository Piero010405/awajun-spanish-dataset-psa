<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Mateo 27</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/MAT27.htm" />
</head>
<body>
<ul class='tnav'>
<li><a href='index.htm'>Mateo</a></li>
<li><a href='MAT26.htm'>&lt;</a></li>
<li><a href='MAT.htm'>27</a></li>
<li><a href='MAT28.htm'>&gt;</a></li>
</ul>
<div class="main">
 
<div class='chapterlabel' id="V0"> 27</div><div class='s'>Jesús Pilatowai ejegamu </div> <div class='r'>(Mr. 15.1; Lc. 22.66-71; Jn. 18.28)  </div><div class='p'> <span class="verse" id="V1">1&#160;</span>Tsawagmatai, ashí sacerdote apuji aidau, judío apuji aidaujai Jesusan chichaman umigkajui mantamnati tusag.   <span class="verse" id="V2">2&#160;</span>Dutikawag jigkajá jukiag, apu Poncio Pilato pujamunum ejegawag susajui.   </div><div class='s'>Judas Iscariote kajemjamu </div> <div class='r'>(Tak. 1.18-19)  </div><div class='p'> <span class="verse" id="V3">3&#160;</span>Judas, Jesusan sujukua nunú, maawagtatus imatikiagtai wainak, anentai idajuk sacerdote apuji aidaun tikich apu aina nuna treinta kuichkin awagtak:   </div><div class='p'> <span class="verse" id="V4">4&#160;</span>—Wika tudau takasjai, pegkegchau takasbaujish atsujaig maatajum tusa sujuku asan, tau.  </div><div class='p'>Tama dita aiinak:  </div><div class='p'>—¿Iish dusha utugkatjiki? Duka aminuajamah, tiaju.   </div><div class='p'> <span class="verse" id="V5">5&#160;</span>Tiagtai Judas kuichkin nagkimá jega Apajuí ememattainum ukuak, wee kajemjauwai.   </div><div class='p'> <span class="verse" id="V6">6&#160;</span>Dutikamtai sacerdote apuji aidau kuichkin jukiag:  </div><div class='p'>—Ju kuichkia juka ofrenda egketaiya nuig egkemaitsui, aents mantamnati tusa akikmatkamu asamtai.   </div><div class='p'> <span class="verse" id="V7">7&#160;</span>Tusag chichasag nunú kuichkia duik, “Duwé takau nugke” tutain sumakajui, aents tikich nugkanmaya jaidaun ukustinun.   <span class="verse" id="V8">8&#160;</span>Nuadui, nunú nugka duka yamaikish “Nugka numpeagbau” tutaiyai.   <span class="verse" id="V9">9&#160;</span>Aatus uminkauwai profeta Jeremías:  </div><div class='p'>“Jukiaje treinta kuichkin Israela uchijí aidau akike apujtusbaun,   <span class="verse" id="V10">10&#160;</span>dutikawag sumakaje duwé takauwa nuna nugkeen, Apajuí tibauwa dutiksag” tawa nunú.   </div><div class='s'>Pilato Jesusan iniasbau </div> <div class='r'>(Mr. 15.2-15; Lc. 23.2-25; Jn. 18.28-40)  </div><div class='p'> <span class="verse" id="V11">11&#160;</span>Jesusa jukiag gobernadora eemtin ejegawajui, dutikawagmatai iniak:  </div><div class='p'>—¿Amekaitam Rey judío aidaunu?, tau.  </div><div class='p'>Tama Jesús ayaak:  </div><div class='p'>—Duka ame tujutme, tiuwai.   </div><div class='p'> <span class="verse" id="V12">12&#160;</span>Tuja sacerdote apuji aidau, tikich apu aidaujai bakutatus etsegtuidau, imatjamash nigka makichkish chichaachu;   <span class="verse" id="V13">13&#160;</span>nunitai Pilato chichajak:  </div><div class='p'>—¿Antatsmek kuashat wajiin pachis imatjutpaina duka?   </div><div class='p'> <span class="verse" id="V14">14&#160;</span>Tamashkam Jesusak makichik chichamnakesh aikchau. Nunitai apuk shiig anentai jegagchau.   </div><div class='p'> <span class="verse" id="V15">15&#160;</span>Tuja apuk fiestatinig aents achikbau aina nuiyan makichik jiisagké au, aents aidau nu jiinkiti tusa mamikiamua nuna.   <span class="verse" id="V16">16&#160;</span>Nuniamunum Jesús Barrabás<a href="#FN1" class="notemark">*<span class="popup">“Jesús Barrabás”, manuscritos initaik agagbau aina nuig Jesús Barrabás tawai griego chichamnumag.</span></a> daagtinchakam pegkegchaunum wantinjau achikam egketu.   <span class="verse" id="V17">17&#160;</span>Nunin asamtai aents aidau nui ijuntatman Pilato iniak:  </div><div class='p'>—¿Yana jiiktí tusagmea wakegagme, Jesús Barrabasnak jiiktatag atsa Jesús, Cristo daagtina nunaká jiiktatag?, tau.   </div><div class='p'> <span class="verse" id="V18">18&#160;</span>Nunak kajejuidau asag sujukaja nuna dekau asa tiuwai.   </div><div class='p'> <span class="verse" id="V19">19&#160;</span>Nuna tusa Pilato chicham epegkatasa ekeemtaijin eketai, niina nuwe chichaman awetak: “Amek aanú aents pegkejan takauwa nuig pachinkaipa. Wi ishamainun kajamjamjai yamai, aanú imatikamunum”, tiu.   </div><div class='p'> <span class="verse" id="V20">20&#160;</span>Tujash sacerdote apuji aidau nuigtú tikich apu aidaujai, aents tuwaká ijunun anentain egketuawaju, Pilaton segatí Barrabás jiintai Jesús mantamnati tusag.   <span class="verse" id="V21">21&#160;</span>Ataktushkam Pilato ditan iniak:  </div><div class='p'>—¿Ju jimaja juiyanash, yana akupkati tusagmea wakegagme?, tau.  </div><div class='p'>Tutai dita aiinak:  </div><div class='p'>—Barrabás akupkata, tuidau.   </div><div class='p'> <span class="verse" id="V22">22&#160;</span>Tiagtai Pilato ditan iniak:  </div><div class='p'>—¿Tujash Jesús, Cristo tajum junash utugkatjaki? tau.  </div><div class='p'>Tutai ashí pampaajag:  </div><div class='p'>—¡Anka achinjati! wajaidau.   </div><div class='p'> <span class="verse" id="V23">23&#160;</span>Tiagtai apu ayaak:  </div><div class='p'>—¿Tujash jusha wají pegkegchauna takasé?, tau.  </div><div class='p'>Tutaishkam nuní senchi untsumkag:  </div><div class='p'>—¡Anka achigtá! wajaidau.   </div><div class='p'> <span class="verse" id="V24">24&#160;</span>Pilatok makichkish niinak antujuinatsu nuna wainu asa, ayatak nuní senchi pampaidiagtai yumí utugtitnume tusa inamjau, nunik ashí ditá eemtin ikigmak:  </div><div class='p'>—Wika agkantaitjai, ju aents pegkegma nuna numpe ukaemainnumag; atum diistajum, tau.   </div><div class='p'> <span class="verse" id="V25">25&#160;</span>Tutai ashí aents pampaajag:  </div><div class='p'>—Ni mantamnamua duka jutiiní nuigtú ashí ii uchijí aina nui juakti, tiaju.   </div><div class='p'> <span class="verse" id="V26">26&#160;</span>Tiagtai Barrabasan jiikiu, dutika Jesusnak asutiawagmatai, achigtinme tusa sujukui.   </div><div class='s'>Suntag aidau Jesusan waitkasagbau </div> <div class='r'>(Mr. 15.16-20; Jn. 19.1-3)  </div><div class='p'> <span class="verse" id="V27">27&#160;</span>Dutikamtai apú suntaji aidau Jesusan jukiag apú pujusá inamtaijin ejegawagmatai, ashí suntag ijuntujaju ni wajamunum.   <span class="verse" id="V28">28&#160;</span>Nunikag jaanchin awitkag tikich jaanch kapantu nentetkaun anugjaju.   <span class="verse" id="V29">29&#160;</span>Dutiksag atsejutain jagkin najatuawag Jesusan atsemitkakag, uwejí untsujin numin achimtikag, niina eemtin tikishmatjag dushikinak:  </div><div class='p'>—¡Juuwai Rey judío aidaunuk! awajuidau.   </div><div class='p'> <span class="verse" id="V30">30&#160;</span>Imatjuinak usukidau, dutikainak numi atakuamujin jujukiag buuknum awatuidau.   <span class="verse" id="V31">31&#160;</span>Dutikainak dushí dushikinakua jaanch anugjamunak awituk, ni nugkutaijinak anugjag juki emajui achijagtatus.   </div><div class='s'>Jesús achigbau </div> <div class='r'>(Mr. 15.21-32; Lc. 23.26-43; Jn. 19.16-24)  </div><div class='p'> <span class="verse" id="V32">32&#160;</span>Jiinkamag, yaakat cirenenmaya Simón daagtinun wainkag, Jesús achigtinun cruzan yanaktí tusag susajui.   </div><div class='p'> <span class="verse" id="V33">33&#160;</span>Nunikag Gólgota tutainum jegantajui, (“Gólgota” tawa duka, “Buuké Sakamtai” taku tawai.)   <span class="verse" id="V34">34&#160;</span>Nui ejentag, Jesusan vino chujuau dupa yapaujai pachimjamun uwagti tusag susajui. Nu susam apas dekapes idaisauwai.   </div><div class='p'> <span class="verse" id="V35">35&#160;</span>Dutika achijag, suntag aidauk Jesusa jaanchjinak yana kayají jiintukne nuna diisag akandaikajui.<a href="#FN2" class="notemark">†<span class="popup">Textus Receptus (TR), tawa duka latín chichamai. Nunak “Texto Recibido” taku tawai. Nunú textoa nu awaiwai salmo capítulo 22 versículo 18, nuiyan Reina-Valerashkam tawai; tujash duka ju textonmag idaiji, wagki griego dekas yaunchuk agagbau aina nuig, duka atsau asamtai.</span></a>   <span class="verse" id="V36">36&#160;</span>Nunikag pekaamsag dii batsamtuidau.   <span class="verse" id="V37">37&#160;</span>Tuja wajuk asamtaiya achijaje nuna pachisag agajag chaiken anujtukaju: “JUUWAI JESÚS, REY JUDÍO AIDAUNU”, tusag.   </div><div class='p'> <span class="verse" id="V38">38&#160;</span>Nuigtushkam jimag kasan niijai achijajui, makichkia nuna untsujin awajainak, tikichia nunak menajin awajawajui.   <span class="verse" id="V39">39&#160;</span>Tuja nui aents nagkaemaidauk, buuken pegajag pegkegchau chichajuidau, nuninak:   </div><div class='p'> <span class="verse" id="V40">40&#160;</span>—¡Ame, jega Apajuí ememattai tegakam kampatum tsawantai ataktú jegamainaitjai tinumjamah, akaikim uwemjakia! ¡Dekas Apajuí Uchijiyaitkumek, cruznum nematsuk akaikita!, tuidau.   </div><div class='p'> <span class="verse" id="V41">41&#160;</span>Dutiksag sacerdote apuji, maestro chicham umiktinun jintinkagtin aidau nuigtú tikich apu aidaujai ijunag dushikinak:   </div><div class='p'> <span class="verse" id="V42">42&#160;</span>—Tikich aidaunak uwemtiknuwe, tujash nigkig uwemain dekapeatsui. Nuigtush Israela Reyjiyai, nunin asa yamai cruznum deta nuna akaikimtai, niinig dekaskeapi tiagmi.   <span class="verse" id="V43">43&#160;</span>Apajuin kajinas anentaimtinuwe, ni wakegakug yamai agkanmitkati, wagki Apajuí Uchijiyaitjai tumamnuwe dui, wajaidau.   </div><div class='p'> <span class="verse" id="V44">44&#160;</span>Nunisag kasa aidaushkam Jesusjai achijam detaidaush pegkegchau chichajuidau.   </div><div class='s'>Jesús jakamu </div> <div class='r'>(Mr. 15.33-41; Lc. 23.44-49; Jn. 19.28-30)  </div><div class='p'> <span class="verse" id="V45">45&#160;</span>Etsa tutupit ai nagkamas, a las tres wegaish ashí nugkanum suwe wajas asauwai.   <span class="verse" id="V46">46&#160;</span>A las tres jegattak weamunum Jesús senchi untsumak: “Elí, Elí, ¿lama sabactani?”,<a href="#FN3" class="notemark">‡<span class="popup">“Elí, Elí, ¿lama sabactani?”, tawa juka hebreo chichamai.</span></a> tiuwai. (Nunak: “Mina Apajuijuh, mina Apajuijuh, ¿wagka idaitusume?” taku tiuwai).   </div><div class='p'> <span class="verse" id="V47">47&#160;</span>Ujumak aents nui ijunaidauk nuna antukag:  </div><div class='p'>—Eliasan untsuawai, tuidau.   </div><div class='p'> <span class="verse" id="V48">48&#160;</span>Tusa taig, ijuna nuiya makichik tupikaki esponja juki vino chujuaunum ajugká tagkanai aapi Jesusan uwagti tusa iwagkau.   <span class="verse" id="V49">49&#160;</span>Dutiktai tikich aidau chichainak:  </div><div class='p'>—Idaisakia, Elías uwemtijatatus minishtimpash wainkami, tuidau.   </div><div class='p'> <span class="verse" id="V50">50&#160;</span>Tujash Jesusak ataktú senchi untsumak, jakauwai.   </div><div class='p'> <span class="verse" id="V51">51&#160;</span>Nuniaig jega Apajuí ememattainum jaanch ejaamuk, yakiin nagkamnas ichiinak jimaituk kanakui. Nugkashkam ugkauwai imaniau asamtai kaya muun aidaushkam punjauwai;   <span class="verse" id="V52">52&#160;</span>Imanikmatai ukumatai aidauk ujaniajui, nunikmatai kuashat pegkejam jinau aidaushkam nantajajui;   <span class="verse" id="V53">53&#160;</span>nunikag ukusbaunmaya jiinjajui Jesús nantakiu ai, nunik yaakat pegkegma nui utsanawajui, nunikun kuashat aents wainkajui.   </div><div class='p'> <span class="verse" id="V54">54&#160;</span>Tuja capitán tikich niijai ijunas Jesusan diyak ijunaidauk, uugbau imanikmatai nuigtú kuashat ishamain nagkaemajun wainkag, senchi ishamkag chichainak:  </div><div class='p'>—Dekaskenum juka Apajuí Uchijí aajakui, tuidau.   </div><div class='p'> <span class="verse" id="V55">55&#160;</span>Nui nuwa aidaushkam ikaa ijunas dii ijuntuidau, Jesusan Galileanum nagkamsag saetusag yaijakú aina nunú.   <span class="verse" id="V56">56&#160;</span>Nu aina nuiya María magdalanmaya; María, Santiagon Josenashkam dukujiya nu nuigtú Zebedeo uchijí aina nuna dukují aatus wajaidau.   </div><div class='s'>Jesús ukusbau </div> <div class='r'>(Mr. 15.42-47; Lc. 23.50-56; Jn. 19.38-42)  </div><div class='p'> <span class="verse" id="V57">57&#160;</span>Kintamai arimateanmaya José daagtin wiyakuch, niishkam Jesusa jintintaiji aajakú asa tauwai.   <span class="verse" id="V58">58&#160;</span>Nunik Pilaton Jesusa iyashin segauwai. Tutai Pilatoshkam Jesusa iyashin susatnume tiuwai.   <span class="verse" id="V59">59&#160;</span>Tuja Joseshkam Jesusa iyashin juki, dekas sábana pegkejai pempeajui,   <span class="verse" id="V60">60&#160;</span>dutika ukumatai yamá kaya taimunum awayá kaya muuntan apapetug waajin epeti ukuak weuwai.   <span class="verse" id="V61">61&#160;</span>Tuja María magdalanmaya tikich María aatus, Jesús ukusbaunum jegantag eketaidau.   </div><div class='s'>Jesús ukusbaun kuitamkatnume tusa ishitkamu </div> <div class='p'> <span class="verse" id="V62">62&#160;</span>Kashinia nu, tsawan ayamtai tsawagtin asamtai, sacerdote apuji aidau nuigtú fariseo aidaujai Pilaton jegajuawag:   </div><div class='p'> <span class="verse" id="V63">63&#160;</span>—Apuh, adeagji wait aaya nunú, iwaaku pujus chichaak: “Kampatum tsawan asan nantaktinaitjai”, tuuyi.   <span class="verse" id="V64">64&#160;</span>Nuniau asamtai, awemata aents ukusbauwa nuna kampatum tsawantai shiig kuitamkatin, dutikashmak niina jintintaiji aidau kashi kautuawag iyashin jukiag, aents aidaun ujainak: “Jakabia duka nantakne”, tiagtatui. Nuna aatus tuinakug yama nagkamchaku waitjuamua nuna nagkaesau waitjuawagtatui, tuidau.   </div><div class='p'> <span class="verse" id="V65">65&#160;</span>Tusa tiagtai Pilato ayaak:  </div><div class='p'>—Anú suntag aidau kuitamkatnume, wejum wajuk wakegagme dutiksagmek umiktajum, tau.   </div><div class='p'> <span class="verse" id="V66">66&#160;</span>Timatai ditashkam wegag ukusbau kaya apujtukbaunak shiig asakug, nui suntag kuitamkatin aidaunashkam batsatkiajui.   </div><ul class='tnav'>
<li><a href='index.htm'>Mateo</a></li>
<li><a href='MAT26.htm'>&lt;</a></li>
<li><a href='MAT.htm'>27</a></li>
<li><a href='MAT28.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V16">27:16</a>
<span class="ft">“Jesús Barrabás”, manuscritos initaik agagbau aina nuig Jesús Barrabás tawai griego chichamnumag.</span></p>
<p class="f" id="FN2"><span class="notemark">†</span><a class="notebackref" href="#V35">27:35</a>
<span class="ft">Textus Receptus (TR), tawa duka latín chichamai. Nunak “Texto Recibido” taku tawai. Nunú textoa nu awaiwai salmo capítulo 22 versículo 18, nuiyan Reina-Valerashkam tawai; tujash duka ju textonmag idaiji, wagki griego dekas yaunchuk agagbau aina nuig, duka atsau asamtai.</span></p>
<p class="f" id="FN3"><span class="notemark">‡</span><a class="notebackref" href="#V46">27:46</a>
<span class="ft">“Elí, Elí, ¿lama sabactani?”, tawa juka hebreo chichamai.</span></p>

<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
