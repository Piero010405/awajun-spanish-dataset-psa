<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Salmos 93</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/PSA093.htm" />
</head>
<body>
<ul class='tnav'>
<li><a href='index.htm'>Salmos</a></li>
<li><a href='PSA091.htm'>&lt;</a></li>
<li><a href='PSA.htm'>93</a></li>
<li><a href='PSA095.htm'>&gt;</a></li>
</ul>
<div class="main">
 
<div class='chapterlabel' id="V0"> 93</div><div class='s'>Apajuíyai dekas apuk </div> <div class='q'> <span class="verse" id="V1">1&#160;</span>¡Tuke Pujuuwai dekas apua duka!  </div><div class='q'>Tuke Pujuuk etsantug tsaaptin wajas eketui,  </div><div class='q'>niyai ashí senchigtina duka,  </div><div class='q'>tuja nugka buchitkai tusashkam kuitamui.   </div><div class='q'> <span class="verse" id="V2">2&#160;</span>Amek yaunchuk nagkamsam apuitme,  </div><div class='q'>¡Amek tuke pujuuwaitme!   </div><div class='q'> <span class="verse" id="V3">3&#160;</span>Chah, Tuke Pujuuwah,  </div><div class='q'>namak senchi tsukatak uutui.   </div><div class='q'> <span class="verse" id="V4">4&#160;</span>Tujash apujuh, amek nayaimpinum pujusmek,  </div><div class='q'>namak tsukatak uutuina nuna nagkaesau,  </div><div class='q'>tuja nayants uutbaun nagkaesau  </div><div class='q'>senchigtinaitme.   </div><div class='b'> &#160; </div> <div class='q'> <span class="verse" id="V5">5&#160;</span>Chah, Tuke Pujuuwah,  </div><div class='q'>amina chichamjum umiktina duka  </div><div class='q'>yapajinchau tuke auwai.  </div><div class='q'>¡Amina pegkegmagmea duka  </div><div class='q'>makichik jeganum yagkug  </div><div class='q'>nenaja iwajamuama imanik,  </div><div class='q'>amina jem pegkegma nuwi tuke awai!   </div><ul class='tnav'>
<li><a href='index.htm'>Salmos</a></li>
<li><a href='PSA091.htm'>&lt;</a></li>
<li><a href='PSA.htm'>93</a></li>
<li><a href='PSA095.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
