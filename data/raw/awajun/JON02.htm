<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Jonás 2</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/JON02.htm" />
</head>
<body>
<ul class='tnav'>
<li><a href='index.htm'>Jonás</a></li>
<li><a href='JON01.htm'>&lt;</a></li>
<li><a href='JON.htm'>2</a></li>
<li><a href='JON03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Jonás Apajuín ausamu </div> <div class='p'> <span class="verse" id="V1">1&#160;</span>Nunik Jonásak namaka ampujin egkemas Tuke Pujuu niina Apajuíjin aujak,   <span class="verse" id="V2">2&#160;</span>aatus tiuwai:  </div><div class='b'> &#160; </div> <div class='q'>“Tuke Pujuuwah, namaka initken tepeakun jajapi tibaijai.  </div><div class='q'>Ashí jakan amina untsukmaijame,  </div><div class='q'>dutika ai ame minak yainkabiume.   </div><div class='q'> <span class="verse" id="V3">3&#160;</span>Dekas nayantsa kunajin ajunkabiume,  </div><div class='q'>ayatak yuminum egkemkan wekaebaijai.  </div><div class='q'>Wainchi ishamain ame awemamu  </div><div class='q'>tuku tukuji nagkaetibi.   </div><div class='q'> <span class="verse" id="V4">4&#160;</span>Minak dekas ajapjuaumeapi tibaijai,  </div><div class='q'>tuja amina jem pegkegma nunak  </div><div class='q'>ataktu awagkinuk wainkashtinapitja tibaijai.   </div><div class='q'> <span class="verse" id="V5">5&#160;</span>Shiig initak tepeabiajai,  </div><div class='q'>nayants ijitua emegkatkabi,  </div><div class='q'>initkanmaya dupa aidau buukjun pempenjibi.   </div><div class='q'> <span class="verse" id="V6">6&#160;</span>Shiig initak tepean nugkanum jegabiajai,  </div><div class='q'>tuke jiinkishtinapitja tibaijai.  </div><div class='q'>Tujash Tuke Pujuuwah, mina Apajuíjuh, ame minak uwemtijugmayume.   </div><div class='q'> <span class="verse" id="V7">7&#160;</span>Tikima jakun aminí anentaimjan,  </div><div class='q'>untsukmaijame. Tusa untsumai  </div><div class='q'>ame amina jem pegkegma nuwi pujusam antugtukmayume.   </div><div class='q'> <span class="verse" id="V8">8&#160;</span>Wainka apajuímtai aidaun emematuinak  </div><div class='q'>ima aminak umigtamainun idayinawai.   </div><div class='q'> <span class="verse" id="V9">9&#160;</span>Tujash wika kuntinun maa apeakun amina ememattatjame,  </div><div class='q'>nuniakun wi amina ememattatjame tusan  </div><div class='q'>tiuwaitjam nunak imatiksanuk umiktatjai.  </div><div class='q'>¡Wagki ameketme uwemtikagtinmek!” tiuwai.   </div><div class='b'> &#160; </div> <div class='p'> <span class="verse" id="V10">10&#160;</span>Tusa aatus timatai, Tuke Pujuu nunú namak Jonásan kukag iyakti tiuwai. Tusa tima Jonásan kukag iyakui.   </div><ul class='tnav'>
<li><a href='index.htm'>Jonás</a></li>
<li><a href='JON01.htm'>&lt;</a></li>
<li><a href='JON.htm'>2</a></li>
<li><a href='JON03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
