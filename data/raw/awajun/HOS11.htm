<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Oseas 11</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/HOS11.htm" />
</head>
<body>
<ul class='tnav'>
<li><a href='index.htm'>Oseas</a></li>
<li><a href='HOS06.htm'>&lt;</a></li>
<li><a href='HOS.htm'>11</a></li>
<li><a href='HOS13.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>Apajuík niina aentsjig intimkiu ainaig aneawai </div> <div class='q'> <span class="verse" id="V1">1&#160;</span>“Israel aents aidaunak tsakatuch ainaig nagkamsan aneen ayajai,  </div><div class='q'>wi ditanak mina uchig asagmatai,  </div><div class='q'>Egipto nugkanum batsatun jiijuitjai.   </div><div class='q'> <span class="verse" id="V2">2&#160;</span>Dutikamaitak mina umigtutan dakituinak  </div><div class='q'>nuni senchi tupanjuyanume,  </div><div class='q'>nuninak wainka apajuímtai aidaun emematuinak  </div><div class='q'>kuntinun maa apeenak,  </div><div class='q'>kugkuin inciensonashkam apeeyanume.   </div><div class='q'> <span class="verse" id="V3">3-4&#160;</span>Nunin ainaig wi ditan aneau asan  </div><div class='q'>uchijai betek jukin egkesan emayajai,  </div><div class='q'>dutikakun wekaetanash jintintuawabiajai,  </div><div class='q'>yutainash ayujiajai, utugchatnumash yaigkabiajai.  </div><div class='q'>Imatiksa kuitamaitak, Apajuíyap kuitamjamua  </div><div class='q'>tichau ainawai.   </div><div class='q'> <span class="verse" id="V5">5&#160;</span>Nunidau asag mina umigtutnak dakitjau ainawai.  </div><div class='q'>Nuadui egiptunmaya aents aidau inainak  </div><div class='q'>waitkajaku aina nunak, yamaik asirianmaya  </div><div class='q'>ditanak inainak waitkasagtatui.   </div><div class='q'> <span class="verse" id="V6">6&#160;</span>Dita yaaktaji aidaunak tsaigkagtinai,  </div><div class='q'>dutikainak aents aidaunashkam ijinawagtinai,  </div><div class='q'>nuna dutikainak dita anentaimjamujinak ashí idaimitkasagtinai.   </div><div class='q'> <span class="verse" id="V7">7&#160;</span>Mina aentsug aidauk,  </div><div class='q'>wainka apajuímtai aidaun emematuinak  </div><div class='q'>mina umigtutnak dakituinawai.  </div><div class='q'>Nunidau asag mina idaitusag batsata  </div><div class='q'>nunisag batsamsatatus wakegainawai.  </div><div class='q'>Senchi untsumainawai,  </div><div class='q'>tujash makichkish ditan yayauk atsawai.   </div><div class='b'> &#160; </div> <div class='q'> <span class="verse" id="V8">8&#160;</span>“¡Israel aents aidauwah, wika atumi aneakun  </div><div class='q'>shiig senchi waitiajai,  </div><div class='q'>nuadui wika kajimatkinuk idaimaitsujime!  </div><div class='q'>¡Wika Admánmaya aents aidaun,  </div><div class='q'>Seboímnumia aents aidaujai dita pegkegchaujin  </div><div class='q'>ijinauwaitag imatikanuk tikima ijinmaitsujime!   </div><div class='q'> <span class="verse" id="V9">9&#160;</span>Wika atumnak kajekbautkek suwimkanak amaschagtatjai,  </div><div class='q'>Tuja Efraín wegantu aidaunak ataktuk ijinashtinaitjai,  </div><div class='q'>wagki wika aentschauwaitjai, wika Apajuíyaitjai.  </div><div class='q'>Witjai Tuke Pujuu pegkegmanuk,  </div><div class='q'>wika atumjai ijutkau pujajai,  </div><div class='q'>wika atumin ijinatasanuk tachmajai.”   </div><ul class='tnav'>
<li><a href='index.htm'>Oseas</a></li>
<li><a href='HOS06.htm'>&lt;</a></li>
<li><a href='HOS.htm'>11</a></li>
<li><a href='HOS13.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
