<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Números 21</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/NUM21.htm" />
</head>
<body>
<ul class='tnav'>
<li><a href='index.htm'>Números</a></li>
<li><a href='NUM20.htm'>&lt;</a></li>
<li><a href='NUM.htm'>21</a></li>
<li><a href='NUM22.htm'>&gt;</a></li>
</ul>
<div class="main">
 
<div class='chapterlabel' id="V0"> 21</div><div class='s'>Israel aents aidau Hormánmaya aents aidaun depetkagbau </div> <div class='p'> <span class="verse" id="V1">1&#160;</span>Canaágnumia aents aidaun apuji yaakat Arad tawa nuwiya Néguev nugkanum pujujakua nunú Atarim jinta nuni Israel aents aidau mininawai tabaun dekauwai. Nunik ditajai maaniatatus niina suntaji aidaujai jiintujajui. Nunik maaninak Israel aents aidaun ujumak achika yajuakui.   </div><div class='p'> <span class="verse" id="V2">2&#160;</span>Dutikawajam Israel aents aidau Tuke Pujuun segainak: “Ame yaijatkamin nugka utuakuik, nuwi batsamin aina duka ashí ijinku yaaktajijai tsaikmi taji”, tiajui.   </div><div class='p'> <span class="verse" id="V3">3&#160;</span>Tusa tiagtai, kame dutikatajum tusa Tuke Pujuu tiuwai. Nuadui Israel aents aidau canaágnumia aents aidaun amuktinme tusa Tuke Pujuu yaigkui. Dutikamu asa nuna amuinak yaaktajijai tsaikajui. Nuadui nunú nugka daajin Hormá<a href="#FN1" class="notemark">*<span class="popup">“Hormá” tawa nunak hebreo chichamnumak “nugka sujimkamu utumainchau” taku tawai.</span></a> adaikau ainawai.   </div><div class='s'>Dapi bronce najanamu </div> <div class='p'> <span class="verse" id="V4">4&#160;</span>Israel aents aidauk muja Hornum batsatu jiinag Edoma nugke utuawaig tusag, nuna tentea nayants kapantu tutaya nuni shiyakajui. Nunik jintá shimamunum atsanmainchau dekapenak waugkamin anentaimtan jukiajui.   <span class="verse" id="V5">5&#160;</span>Nuadui Apajuín Moisésjai chichaman patatuinak: “¿Wajukatnume tusagmea Egipto nugkanum batsatjinish jiijatkimiugme? ¿Imajui uwegshunum jinaati tusagmek jiijatkimiujum? Yumi umumainush atsawai, tuja yumainush shiig atsugtamji. ¡Tuja nuigtush yutai junin yuwi yuwinakua yawetkaji!” tuidau.   </div><div class='p'> <span class="verse" id="V6">6&#160;</span>Imatiagtai, Israel aents aidaun esaitnume tusa Tuke Pujuu dapin ishitkauwai. Nuadui nunú dapi esaim kuashat jinawaju ainawai.   <span class="verse" id="V7">7&#160;</span>Nunik jinuinak Moisésan jegajuawag chichajuinak:  </div><div class='p'>“¡Tuke Pujuu chicham patatku, ameshkam chicham patatkau asaja pegkegchau wajasji! ¡Apajuí segata dapi iina waitkagma nuna yaja ishiakti!” tuidau.  </div><div class='p'>Tusa tiagtai, Moisés Apajuín segauwai ditan tsagkujati tusa.   <span class="verse" id="V8">8&#160;</span>Tusa segam Tuke Pujuu Moisésan chichajak:  </div><div class='p'>“Anú dapi aina nunin dakumka makichik najanata. Dutikam numi esajam ajiam nuna titijin pempegka Dutikam numi esajam ajiam nuna titijin pempeajam yakí jiikta. Tuja makichik aentskesh dapi esaimak, nunú dapi najanamua nuna diistinme, nuninak tsagajagtatui”, tiuwai.   </div><div class='p'> <span class="verse" id="V9">9&#160;</span>Tusa tima Moisés broncen juki, dapi dakumak najanauwai. Dutika numin ajia nuwi pempeg awagkek yakí jiika ukukiuwai. Tuja dapi esaimak nuna diisag tsagajaku ainawai.   </div><ul class='tnav'>
<li><a href='index.htm'>Números</a></li>
<li><a href='NUM20.htm'>&lt;</a></li>
<li><a href='NUM.htm'>21</a></li>
<li><a href='NUM22.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V3">21:3</a>
<span class="ft">“Hormá” tawa nunak hebreo chichamnumak “nugka sujimkamu utumainchau” taku tawai.</span></p>

<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
