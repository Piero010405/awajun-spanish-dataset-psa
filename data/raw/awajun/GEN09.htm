<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Génesis 9</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/GEN09.htm" />
</head>
<body>
<ul class='tnav'>
<li><a href='index.htm'>Génesis</a></li>
<li><a href='GEN08.htm'>&lt;</a></li>
<li><a href='GEN.htm'>9</a></li>
<li><a href='GEN10.htm'>&gt;</a></li>
</ul>
<div class="main">
 
<div class='chapterlabel' id="V0"> 9</div><div class='s'>Apajuí Noéjai chichaman umikbau </div> <div class='p'> <span class="verse" id="V1">1&#160;</span>Apajuí Noén niina uchiji aidaujai pegkegnum yumigkiak aatus tiuwai: “Yujaktajum, imaniakjum nugka pampankajum pimutkatajum.   <span class="verse" id="V2">2&#160;</span>Ashí kuntin nugkanum batsamin aidauk atumin ishamjamainak kujaitin ainawai. Chigki wegantush, kuntin aidaush, nayantsanmaya aidaushkam atumnak ashí umigtamiagtinai.   <span class="verse" id="V3">3&#160;</span>Nuadui atumek ashí kuntin aidau, nuigtu dupa duke yujutai aina dushakam atum wakegamu yutinaitjume. Nunú aidaunak wi atumin ashí amaajime.   <span class="verse" id="V4">4&#160;</span>Untsu kuntin maa yuwakjumesh numpe yuwawaigpajum, wagki numpanum pujut au asamtai.   <span class="verse" id="V5">5&#160;</span>Aentsnak aishmagnash, tuja nuwanash wijai betekmamtinun najanauwaitjai. Nuadui makichik aentskesh tikich aentsun maunak niinashkam dutiksag maawagtinai, tuja kuntinkesh atumin mantamuk dushakam dutiksaik maam agtinai.   </div><div class='q'> <span class="verse" id="V6">6&#160;</span>“Tuja makichkikesh tikich aentsun maunak,  </div><div class='q'>niinashkam dutiksag maatin ainawai, wagki  </div><div class='q'>aentsuk wijai betekmamtin najanamu asamtai.   </div><div class='q'> <span class="verse" id="V7">7&#160;</span>Tujash atumek uchi akigjum yujaktajum,  </div><div class='q'>nuniakjum ditajai ashí nugkanum piyaktajum”, tiuwai.   </div><div class='p'> <span class="verse" id="V8">8&#160;</span>Tuja nuigtushkam Apajuí Noén niina uchiji aidaujai chichajak:   <span class="verse" id="V9">9&#160;</span>“Wi yamai atumjai chichaman umiktatag duka, atakea duish atumi uchijum wegantu agtina nujaishkam tuke asatnun umiktatjai.   <span class="verse" id="V10">10&#160;</span>Nunak ashí kuntin atumjai arcanum chimpiju jiinjau aidau: Chigki wegantu, kuntin tagkumtai aidau, kuntin tagkumchatai aidau, ashí kuntin nugkanmaya aidaujaish umiajai.   <span class="verse" id="V11">11&#160;</span>Atumjai wi chichaman umikag duka makichkish yapajinashtinai, nuadui atak awagkinuk aentsnak, tuja kuntin aina nunashkam yumin yutumtijanuk ijinashtinaitjai. Atakea duish yumi yutujag nugkanmayanak ijinashtinai”, tiuwai.   </div><div class='p'> <span class="verse" id="V12">12&#160;</span>Tusa Apajuí chichaak: “Jujuwai chicham tuke atinun, wi atumjai, tuja kuntin aidaujaishkam umikbau iwainamua nunú.   <span class="verse" id="V13">13&#160;</span>Yujagminum apusajai arco iris<a href="#FN1" class="notemark">*<span class="popup">“Arco iris” tawa nunak jutii muunji “pagki wajae” tuwama nuna taku tawai.</span></a>, juju diisjum adeagtinaitjume wi chichaman nugkanmaya aidaujai umikag duka.   <span class="verse" id="V14">14&#160;</span>Wi nugkan yujagkim ematai, nuwi arco iris wantintinai.   <span class="verse" id="V15">15&#160;</span>Nuna wainkun wi atumjai, tuja kuntin aidaujaishkam chichaman umikag nuna tuke aneetnaitjai. Nuadui ataktu awenag yumi yutug piyajag ijipachagtinai.   <span class="verse" id="V16">16&#160;</span>Nunú arco iris yujagminum wantinkui, wi waintinaitjai, nuniakun ashí aents aidaujai, tuja kuntin ashí nugkanum batsataina nujaishkam chicham tuke atinun umikag nuna tuke aneasnuke atinaitjai.   <span class="verse" id="V17">17&#160;</span>Chicham tuke atinun ashí aents aidaujai, tuja kuntin aidau nugkanum batsataina nujaishkam umikag, nunú iwainamuk arco irisa jujuwai”, tusa aatus Apajuí Noéjai chichasui.   </div><div class='s'>Noé uchiji aidau </div> <div class='p'> <span class="verse" id="V18">18&#160;</span>Noé uchiji arcanmaya jiinjau aina duka: Sem, Cam, Jafet aatus aajakui. Cam aajakui Canaágka apaji.   <span class="verse" id="V19">19&#160;</span>Juju kampatuma nunú aajaku ainawai Noé uchiji aidau. Juna uchiji wegantu aidau atak nagkamawag dita ashí nugkan pampantuk batsamsau ainawai.   <span class="verse" id="V20">20&#160;</span>Noé ataktu ajakmatan nagkama uva numijin ajakui.   <span class="verse" id="V21">21&#160;</span>Tuja makichik tsawantai, Noé uva yumiji najanamun vinon uwag nampekui. Nunik niina aakji ejapeen wisu iyan kanag tepesui.   <span class="verse" id="V22">22&#160;</span>Nunik wisu tepettaman, Cam Canaágka apaji aajakua nunú wainak ukuak, weuwai yachi jimag agá batsatun ujaktatus. Tusa ujakam,   <span class="verse" id="V23">23&#160;</span>Sem Jafetjai, nugkutaijin yakayin awagkek, apaji wisu tepaun wainkaig tusa, ukunmataik jegantag apajin dukukajui.   </div><div class='p'> <span class="verse" id="V24">24&#160;</span>Dutika ukukim tepa tepakua nampekbaujin sakapag shintaag, niina uchiji ekeu Cam dutika ukukbaun dekauwai.   <span class="verse" id="V25">25&#160;</span>Nuna dekaa pegkegchaunum yumigkiak:  </div><div class='q'>“Canaágkak yachi jimaja nuna inake atinai”, tiuwai.   </div><div class='q'> <span class="verse" id="V26">26&#160;</span>Tusa nuigtu chichaak:  </div><div class='q'>“Semnak mina Apajuíjua nunú shiig anentinai.  </div><div class='q'>Dutikamu asa nii inatnai Canaágnak.   </div><div class='q'> <span class="verse" id="V27">27&#160;</span>Apajuí Jafetan shiig kuashat nugkentin emati,  </div><div class='q'>dutikam nigka tajimtamea Sem aakmagbaunum pujú atatui.  </div><div class='q'>Untsu Canaán niina inake atinai”, tiuwai.   </div><div class='p'> <span class="verse" id="V28">28&#160;</span>Tuja yumi yutug aentsun ijinauwa duwi nagkamas Noé trescientos cincuenta mijan pujusui.   <span class="verse" id="V29">29&#160;</span>Aatus ashí ijumjamak novecientos cincuenta mijan pujus jakauwai.   </div><ul class='tnav'>
<li><a href='index.htm'>Génesis</a></li>
<li><a href='GEN08.htm'>&lt;</a></li>
<li><a href='GEN.htm'>9</a></li>
<li><a href='GEN10.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V13">9:13</a>
<span class="ft">“Arco iris” tawa nunak jutii muunji “pagki wajae” tuwama nuna taku tawai.</span></p>

<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
