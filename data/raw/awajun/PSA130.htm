<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Salmos 130</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/PSA130.htm" />
</head>
<body>
<ul class='tnav'>
<li><a href='index.htm'>Salmos</a></li>
<li><a href='PSA127.htm'>&lt;</a></li>
<li><a href='PSA.htm'>130</a></li>
<li><a href='PSA137.htm'>&gt;</a></li>
</ul>
<div class="main">
 
<div class='chapterlabel' id="V0"> 130</div><div class='s'>Tuke Pujuuwai kajintsa anentaibau </div> <div class='d'>Jerusalén wakatatus wesag shiig anenaku kantamawagbau </div> <div class='q'> <span class="verse" id="V1">1&#160;</span>Tuke Pujuuwah, waanum initak  </div><div class='q'>egkema pujusan amina untsuagme.   </div><div class='q'> <span class="verse" id="V2">2&#160;</span>¡Apuh, wi untsuajam nunú antugtukta!  </div><div class='q'>¡Wi amina egakun untsumag  </div><div class='q'>nunú antugtukam yainkata!   </div><div class='b'> &#160; </div> <div class='q'> <span class="verse" id="V3">3&#160;</span>Tuke Pujuuwah,  </div><div class='q'>ame tsagkugkagtugchawaitkuminig,  </div><div class='q'>iwakuk batsamaitsuji.   </div><div class='q'> <span class="verse" id="V4">4&#160;</span>Tujash ame tsagkugkagtau asam,  </div><div class='q'>eme anentsa umijam atatme.   </div><div class='q'> <span class="verse" id="V5">5&#160;</span>Wika Tuke Pujuuwai ashí mina anentaigjai,  </div><div class='q'>kajintsan pujajai.  </div><div class='q'>Tuja nii anagkagtuawa nunashkam  </div><div class='q'>dekaskeapi tajai.   </div><div class='b'> &#160; </div> <div class='q'> <span class="verse" id="V6">6&#160;</span>Wika yaakta kuitamin  </div><div class='q'>wajupa asag tsawajat tusa,  </div><div class='q'>tsawantan dakajama numamtuk  </div><div class='q'>mina Apajuíjun dakajai.   </div><div class='q'> <span class="verse" id="V7">7&#160;</span>Israel aents aidautigmek  </div><div class='q'>Tuke Pujuu taatnuji dakastajum;  </div><div class='q'>wagki niyai awai anentak, tuja ashí agkanmaetashkam.   </div><div class='q'> <span class="verse" id="V8">8&#160;</span>Apajuí Israel aents aidaun tudaujinak  </div><div class='q'>ashí tsagkujug agkanmitkattawai.   </div><ul class='tnav'>
<li><a href='index.htm'>Salmos</a></li>
<li><a href='PSA127.htm'>&lt;</a></li>
<li><a href='PSA.htm'>130</a></li>
<li><a href='PSA137.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
