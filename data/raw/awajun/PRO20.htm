<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Proverbios 20</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/PRO20.htm" />
</head>
<body>
<ul class='tnav'>
<li><a href='index.htm'>Proverbios</a></li>
<li><a href='PRO15.htm'>&lt;</a></li>
<li><a href='PRO.htm'>20</a></li>
<li><a href='PRO22.htm'>&gt;</a></li>
</ul>
<div class="main">
 
<div class='chapterlabel' id="V0"> 20</div><div class='q'> <span class="verse" id="V1">1&#160;</span>Vino nampeamua nunú  </div><div class='q'>aentsun pegkegchau chichamtin emawai;  </div><div class='q'>uwaja nampetai aina duka utugchatan inimui;  </div><div class='q'>nuna uwag nampeauk shiig anentaimag chichatsui.   </div><div class='b'> &#160; </div> <div class='q'> <span class="verse" id="V2">2&#160;</span>Apu kajena duka  </div><div class='q'>león kajeak shinuwama imanai;  </div><div class='q'>tuja nuna apun ikajeauk nigki bakumawai.   </div><div class='b'> &#160; </div> <div class='q'> <span class="verse" id="V3">3&#160;</span>Aents pegkegchau takatan  </div><div class='q'>tupanjauk jiyanitnak dakitawai;  </div><div class='q'>untsu anentainkachua duka jiyanitan wekaetawai.   </div><div class='q'> <span class="verse" id="V4">4&#160;</span>Aents dakia duka aja takamain esat tepeau aig,  </div><div class='q'>takatsuk pujau asa,  </div><div class='q'>yumi tepeamtai nii yumainjig atsugtinai.   </div><div class='q'> <span class="verse" id="V5">5&#160;</span>Aentsu anentaimtajig  </div><div class='q'>nayantsa kunajinia wainmaitsu numamtinai.  </div><div class='q'>Untsu aents yacha duka  </div><div class='q'>nuna takumpap tawa tusa shiig dekawai.   </div><div class='b'> &#160; </div> <div class='q'> <span class="verse" id="V6">6&#160;</span>Kuashat aents aidau,  </div><div class='q'>amina kumpauchijum atajai tuinawai;  </div><div class='q'>¿tujash dekas aents imanush igkumainashit?   </div><div class='q'> <span class="verse" id="V7">7&#160;</span>¡Aents pegkegchau takatan  </div><div class='q'>tupanjau aidaun uchiji aidauk,  </div><div class='q'>dita apaji pegkejan takajaku aina nujai betek  </div><div class='q'>pegkejan takainak,  </div><div class='q'>Apajuí yayamu asag shiig aneasagtinai!   </div><ul class='tnav'>
<li><a href='index.htm'>Proverbios</a></li>
<li><a href='PRO15.htm'>&lt;</a></li>
<li><a href='PRO.htm'>20</a></li>
<li><a href='PRO22.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
