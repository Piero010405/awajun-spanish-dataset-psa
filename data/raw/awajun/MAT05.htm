<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Mateo 5</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/MAT05.htm" />
</head>
<body>
<ul class='tnav'>
<li><a href='index.htm'>Mateo</a></li>
<li><a href='MAT04.htm'>&lt;</a></li>
<li><a href='MAT.htm'>5</a></li>
<li><a href='MAT06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Shiig aneasjum pujustajum tibau </div> <div class='r'>(Lc. 6.20-26)  </div><div class='p'> <span class="verse" id="V1">1&#160;</span>Imatika tuwajam Jesús wainak wakau nainnum, nunik nui ekeemsamtai ni jintinbau aidaushkam jegaantaju.   <span class="verse" id="V2">2&#160;</span>Nunikmatai Jesús nagkama jintintak tau:   </div><div class='p'> <span class="verse" id="V3">3&#160;</span>“Shiig aneastinme iikik iina wakanig uwemtikmaitsuapi tuidauk, wagki Apajuí ashí nayaimpinum inama duka ditanu asamtai.   </div><div class='p'> <span class="verse" id="V4">4&#160;</span>“Shiig aneastinme buutuidauk, wagki ditak ichichmamtan jukiagtin ainawai.   </div><div class='p'> <span class="verse" id="V5">5&#160;</span>“Shiig aneastinme kakagchauch aidauk, wagki ditak nugka anagtamamua nuna jukiagtin ainawai.   </div><div class='p'> <span class="verse" id="V6">6&#160;</span>“Shiig aneastinme pegkejan takastatus wakegak yapajaku nuigtú kitamtaiyama imanidauk, wagki ditak shiig juakagtin asag.   </div><div class='p'> <span class="verse" id="V7">7&#160;</span>“Shiig aneastinme wait anenkagtin aidauk, wagki ditashkam wait anentam aagtin asag.   </div><div class='p'> <span class="verse" id="V8">8&#160;</span>“Shiig aneastinme anentai pegkeg aidauk, wagki ditak Apajuí wainkatin asag.   </div><div class='p'> <span class="verse" id="V9">9&#160;</span>“Shiig aneastinme shiig agkan pujutan chichamjina duka, wagki ditak Apajuí uchijí ainawai tama agtin asag.   </div><div class='p'> <span class="verse" id="V10">10&#160;</span>“Shiig aneastinme pegkeja nuna takainak waitkam aidauk, wagki ditanu ainawai Apajuí inamtaijiya duka.   </div><div class='p'> <span class="verse" id="V11">11&#160;</span>“Shiig aneastajum atumek, aents pegkegchau chichagtamainak, pegkegchau awatamainakuish, mina nemagtau asagmin ashí waitan tsanumjutpainakuish.   <span class="verse" id="V12">12&#160;</span>Shiig aneasjum dakujustajum, wagki atum jukitnuk shiig muun nayaimpinum ajutjamaidau asamtai. Wagki atum atsagmin profeta batsamajakua nunash aatus waitkasaju ainawai.   </div><div class='s'>Nugkanmag weega nunin tsaaptina nunin ainagme tibau </div> <div class='r'>(Mr. 9.50; Lc. 14.34-35)  </div><div class='p'> <span class="verse" id="V13">13&#160;</span>“Atumek ju nugka juajuig tuke weega nunin ainagme. Tujash nunú wee jea jeatuji megkaekamtaish,<a href="#FN1" class="notemark">*<span class="popup">“Wee jea jeatuji megkaekamtaish” tawa junak palestinanmaya week nigkish jea jeatujig megkaeyin ainawai tawai Thompson.</span></a> ¿utugsaya ataktush jea jeatush emamainaita? Duka atsumnachu asamtai agaa ukajá ajapmainai dutikamun aents aidau najamain ainawai.   </div><div class='p'> <span class="verse" id="V14">14&#160;</span>“Atumek nugka juajuig tuke tsaaptina nunin ainagme. Yaakat nainnum awa duka uumkag amaitsui.   <span class="verse" id="V15">15&#160;</span>Lámpara ekemakaik kajunai dukukaik idaichatiame, dutiktsuk yakí ekentayame ashí jeganum awa nuna tsaaptin emati tusa.   <span class="verse" id="V16">16&#160;</span>Atumshakam nunisjumek, ashí pegkeg aidauk takaakjum aents aidaush iwaintuktajum, nuna wainainak atumin Apa nayaimpinum puja nuna emematiagtinme.   </div><div class='s'>Chicham umiktin agagbauwa nunú pachisa Jesús jintinkagtuamu </div> <div class='p'> <span class="verse" id="V17">17&#160;</span>“Chicham umiktinun, nuniachkush profeta aidau agagbau aina nunakesh emegkaktatus taacheash tusajum anentaimigpajum, wika nuna emegkaktasanuk tachuitjai, ayatak nuna umiktasan tauwaitjai.   <span class="verse" id="V18">18&#160;</span>Nunak dekas tajime: Nugka, nayaim aina nunú megkaegainatsaigkik chicham umiktinnum, piipich agasbau aina dukesh megkaekashtinai, imanisag aig ashí uminkatnai.   <span class="verse" id="V19">19&#160;</span>Nuadui makichik aentskesh, jujú chicham umiktajum tibauwa juiyan imanchau diyak umiachuk, tikich aidaunash umiktajum tusa jintinchauk, Apajuí inama nuish imanchau diyam atinai. Tuja chicham umiktajum tibauwa nuna betek umiak tikichnashkam dutiksag jintintuk, Apajuí inama nui eme anentam agtinai.   </div><div class='p'> <span class="verse" id="V20">20&#160;</span>“Tujash, chicham umiktinun jintinkagtin aidau, nuigtú fariseo aidau umiina nuna nagkaesau pegkeg aina nunú takaachkugmek, Apajuí ashí nayaimpinum inama nuig wayashtin ainagme.   </div><div class='s'>Shiwajumjaish shiig chichasá epegkeata tibau </div> <div class='r'>(Lc. 12.57-59)  </div><div class='p'> <span class="verse" id="V21">21&#160;</span>“Atumek antukuitjume atumi muunjum aajakajua nunú tibau aajakajua nu: ‘Magkagtuawaipa, makichik aentskesh magkagtauk suwimak suwam atatui’ tawai.   <span class="verse" id="V22">22&#160;</span>Tujash wi tajime: Makichik aentskesh wainak yachin kajejauk, suwimak suwam amainai. Nunisag yachin anentainkachu chichajú wekagushkam, Sanedrín<a href="#FN2" class="notemark">†<span class="popup">“Sanedrín” tawa nunak concilio tawai. Nuanuig fariseo aidau, saduceo aidau, judío apuji aidau, escriba aidaujai ijunajakajui chichaman dekawagtatus, nunak Sumo sacerdote chichakmatai ijunajakajui.</span></a> ejega dekajam amainai, tuja yachin pegkegchau chichajú wekagushkam jii ajumaish kajinkashtina nui pujus waittsatnai.   </div><div class='p'> <span class="verse" id="V23">23&#160;</span>“Nunin asamtai ofrenda jukim altarnum jegakmam yatsumjai kajegdaikamu adeagmek,   <span class="verse" id="V24">24&#160;</span>ofrendak altarnum ejetsuk ukuakum dekatkauk yatsumjai epegkam agkan wajasam wakitkim ofrendajum ejentata.   </div><div class='p'> <span class="verse" id="V25">25&#160;</span>“Ame apunum utugchat dekagmamatasam weakmek eke jintaa weamuik amina shiwajumjai chichasam epegtuniata, nunikchaminig jueznum ejetamamtai, juez aentsji inajam cárcel egkepawai.   <span class="verse" id="V26">26&#160;</span>Dekas tajame, nui egkepamtaig jiinkishtatme, kuichkijum ashí akikmakam ashimkam jiinmainaitme.   </div><div class='s'>Jesús tsanijinawaigpa tibau </div> <div class='p'> <span class="verse" id="V27">27&#160;</span>“Atumek antuku ainagme: ‘Tsanijinawaigpa’ tibauwa duka.   <span class="verse" id="V28">28&#160;</span>Tujash wi tajime: Aents nuwan dutikachainjash tusa wakegas diyaushkam, anentainig tsanijimui.   </div><div class='p'> <span class="verse" id="V29">29&#160;</span>“Nuniau asamtai amina jiim untsugmia nu tudaunum ajumpamain awajtamkuig ukuinkam ajapata; wagki pegkejai iyashminia makichik megkaebauwa nu, ashí iyashmia nu waitiaku pujutaiya nui ajapeam amaina nu.   <span class="verse" id="V30">30&#160;</span>Tuja uwejum untsuja nunú tudaunum ajumpakuig tsupikam ajapata; wagki pegkejai iyashminia makichik megkaebauwa nu, ashí iyashmia nu waitiaku pujutaiya nui ajapeam amaina nu.   </div><div class='s'>Jesús nuwak idaimaitsui tibau </div> <div class='r'>(Mt. 19.9; Mr. 10.11-12; Lc. 16.18)  </div><div class='p'> <span class="verse" id="V31">31&#160;</span>“Jushakam tibauwai: ‘Aishmag nuwen idaikug, papí nuwa idaiku najantain umiká sumainai’, tawai.   <span class="verse" id="V32">32&#160;</span>Tujash wi tajime: Aishmag nuwen ekagmakchau aig idaikug, aentsjai tsanijinati tusa idaimaina dutikawai. Nuwa idaisamujai nuwenushkam ekagmawai.   </div><div class='s'>Atum dutikatin pachisjumek Apajuik adaikaigpajum Jesús tibau </div> <div class='p'> <span class="verse" id="V33">33&#160;</span>“Nuigtushkam antukuitjume atumi muunjum aajakajua nunú tibau aajakajua nu: ‘Ame Apujum Apajuí pachisam dutikatjai tibauk umitskek idaisaipa’, tawai.   <span class="verse" id="V34">34&#160;</span>Tujash wi tajime: Apajuí adaisagmek tiigpajum, nayaim pachisjumesh tiigpa; wagki nayaimpia duka Apajuí ekeemtai asamtai,   <span class="verse" id="V35">35&#160;</span>nugka ju pachisjumesh tiigpajum, wagki Apajuí najamsa eketbau asamtai; Jerusalegshakam pachisa tiigpa; wagki Rey ashí nagkaekagtasua nuna yaaktaji asamtai.   <span class="verse" id="V36">36&#160;</span>Atumi buukem pachisjumesh tiigpajum; wagki makichik intashia dukesh bukusea nuniachkush pujukesh emamainchau asajum.   <span class="verse" id="V37">37&#160;</span>Dekas ayatak ame dutikmainaitkumek ‘ehé’ tita, tuja ame dutikmaichakmek ‘atsá’ tita, aaja tumaina nu wainka tu wekaebauk pegkegchau asamtai.   </div><div class='s'>Jesús pegkegchaunmag ikdaikaigpajum tibau </div> <div class='r'>(Lc. 6.29-30)  </div><div class='p'> <span class="verse" id="V38">38&#160;</span>“Atumek antuku ainagme: ‘Aents jiimin emestugmakuig, ameshkam dutiksamek emestugta, tuja daimin akagtamkuish, ameshkam dutiksamek nai akagkata’, tawa nu.   <span class="verse" id="V39">39&#160;</span>Tujash wi tajime: Duka dutikawaigpa. Amina pegkegchau takagtamkuishkam iikatasam wakeyipa. Makichik aentskesh yapim untsugmia atú awatamkuishkam, atumesh iikajum awattsuk, juinia yapijuish awatita tusajum ayampatuatajum.   <span class="verse" id="V40">40&#160;</span>Makichik aentskesh nugkutaigmin atanjamkitatus utugchatan aputugmakuig, awantak pataká nugkutaigmesh<a href="#FN3" class="notemark">‡<span class="popup">“Awantak pataká nugkutai” tawa nunak, judío aidauk tsetsektin ejamakta tabaunum awantak pataká nugkujakú asagmatai tiuwai.</span></a> susata.   <span class="verse" id="V41">41&#160;</span>Aents kijinun amaak: ‘Jujú jukim makichik kilómetro kuwagtukta’, tujamkuishkam jimag kilometronum ejentuntajum.   <span class="verse" id="V42">42&#160;</span>Makichik aentskesh segapakuig susata, tuja amina wajiigmin tsagkatjukta tusa segapakuish, sujitkaipa.   </div><div class='s'>Shiwajui aidau aneamu </div> <div class='r'>(Lc. 6.27-36)  </div><div class='p'> <span class="verse" id="V43">43&#160;</span>“Dushakam antuku ainagme: ‘Amejai ijutkamu aneakum, shiwajum aidauk kajegkatajum’ tibauwa nu.   <span class="verse" id="V44">44&#160;</span>Tujash wi tajime: Atumi shiwajum aidaush aneetajum, nuniakjum atumin pegkegchau chichagtamaidaush Apajuí aujtustajum.   <span class="verse" id="V45">45&#160;</span>Nunú aajam dutikakjum, atumi Apa nayaimpinum puja nuna uchijí atatjume. Wagki nigka ashí aents pegkeg, pegkegchau aina nudaujai etsanak etsanmitkawai, aikasag yuminashkam pegkejan takaidau, pegkegchau takau aina nudaujai yutumtikawai.   <span class="verse" id="V46">46&#160;</span>Tujash atum ya anempainawa nujaig aneniakjumesh ¿wají imana juwagme? Nunak apu kuichkiji atinun ijumin aidaush nunin ainawai.   <span class="verse" id="V47">47&#160;</span>Tuja atum yatsum aidaujaig kumpamdayakjumesh ¿wají imana iwainame? Nunak Apajuí anentaimtuchu aidau nunin ainawai.   <span class="verse" id="V48">48&#160;</span>Dekas atumek betek umin atajum, atumin Apa nayaimpinum puja nu betek umina iman.   </div><ul class='tnav'>
<li><a href='index.htm'>Mateo</a></li>
<li><a href='MAT04.htm'>&lt;</a></li>
<li><a href='MAT.htm'>5</a></li>
<li><a href='MAT06.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V13">5:13</a>
<span class="ft">“Wee jea jeatuji megkaekamtaish” tawa junak palestinanmaya week nigkish jea jeatujig megkaeyin ainawai tawai Thompson.</span></p>
<p class="f" id="FN2"><span class="notemark">†</span><a class="notebackref" href="#V22">5:22</a>
<span class="ft">“Sanedrín” tawa nunak concilio tawai. Nuanuig fariseo aidau, saduceo aidau, judío apuji aidau, escriba aidaujai ijunajakajui chichaman dekawagtatus, nunak Sumo sacerdote chichakmatai ijunajakajui.</span></p>
<p class="f" id="FN3"><span class="notemark">‡</span><a class="notebackref" href="#V40">5:40</a>
<span class="ft">“Awantak pataká nugkutai” tawa nunak, judío aidauk tsetsektin ejamakta tabaunum awantak pataká nugkujakú asagmatai tiuwai.</span></p>

<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
