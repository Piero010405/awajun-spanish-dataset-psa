<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Lucas 3</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/LUK03.htm" />
</head>
<body>
<ul class='tnav'>
<li><a href='index.htm'>Lucas</a></li>
<li><a href='LUK02.htm'>&lt;</a></li>
<li><a href='LUK.htm'>3</a></li>
<li><a href='LUK04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Juan Yamijatin uwegshunum chichagkagtukbau </div> <div class='r'>(Mt. 3.1-12; Mr. 1.1-8; Jn. 1.19-28)  </div><div class='p'> <span class="verse" id="V1">1&#160;</span>Tiberio César quince mijadai inabaunum, Poncio Pilato gobernador wajas Judeanum inamu, nuniai Herodes Galilea inamu, untsu niina yachi Felipe Iturea nuigtú Traconitenum inamu, nuniai Lisanias Abilinia inamu,   <span class="verse" id="V2">2&#160;</span>nuniai Anás, Caifás aatus sumo sacerdote wajas pujuinai, Zacariasa uchijí Juan uwegshunum pujuttaman Apajuí ujakui chichagkagtukti tusa,   <span class="verse" id="V3">3&#160;</span>dutikam niishkam Jordagnum tikiju batsataidaunum ashí wekaegas chichagkagtau, tudau idaiyinak yamimajag tudau aidaun tsagkugnagtinme tusa;   <span class="verse" id="V4">4&#160;</span>profeta Isaías tibau agagbaunum tawa nunisag, duka:  </div><div class='q'>“Makichik chicham uwegshunum untsubau antuewai:  </div><div class='q'>‘Apu minitin jinta iwajatajum, jinta tutupit dakuektajum’,   </div><div class='q'> <span class="verse" id="V5">5&#160;</span>ashí japagau aidaunash nugkan ainjatnai,  </div><div class='q'>nainnashkam yumpuag pakamak betekmaktinai, jinta tunin aidaunash tutupit esekatnai, jinta  </div><div class='q'>japaejau aidaunash ainjatnai, tawai.   </div><div class='q'> <span class="verse" id="V6">6&#160;</span>Apajuí uwemtikagtamua nunak ashí aents wainkagtatui”, tawai.   </div><div class='p'> <span class="verse" id="V7">7&#160;</span>Kuashat aents aidau Juan yamijati tusag minituidau, nuniagtai chichajak: “¡Iwanchi uchijí aidauwah! ¿Yaa atumnash yamimaku Apajuí suwimkaji tikijuch wajasa nu uwemtumainai tusash tujabiagmae?   <span class="verse" id="V8">8&#160;</span>Dekas tudau takatan idaisaush wajuku amainaita nunú iwainmamkatajum, wainka atumek anentaimsajum: Abraham wegantu asaja yupichu uwemain ainaji, tumamigpa; wagki Apajuik jujú kaya aina junakesh Abrahama uchijí emamainai.   <span class="verse" id="V9">9&#160;</span>Nuigtush yamaiya juik jachai kagkap tsupitiama dutikatatus Apajuí suwimkeg uminas awai; ashí numi nejenatsu duka tsupika jiinum apeam atatui”.   </div><div class='p'> <span class="verse" id="V10">10&#160;</span>Tutai aents aidau iniinak:  </div><div class='p'>—¿Wají dutikmainaitji?, tuidau.   </div><div class='p'> <span class="verse" id="V11">11&#160;</span>Tiagtai ni ayaak:  </div><div class='p'>—Jimag nugkumainji ajamuk atsugbaun susati, yumainji ajamushkam dutiksag dutikati, tau.   </div><div class='p'> <span class="verse" id="V12">12&#160;</span>Apú kuichkiji atinun ijumin ujumak yamijati tusag kaunawag iniinak:  </div><div class='p'>—Maestroh, ¿jutiish wajukmainaitji?, tuidau.   </div><div class='p'> <span class="verse" id="V13">13&#160;</span>Tiagtai Juan ayaak:  </div><div class='p'>—Wajupa akikmakta tibauwaita, nunú uwaekajum akikmakta tiigpa, tau.   </div><div class='p'> <span class="verse" id="V14">14&#160;</span>Tutai ujumak suntag aidaushkam iniinak:  </div><div class='p'>—¿Jutiish wajukmainaitji?, tuidau.  </div><div class='p'>Tiagtai:  </div><div class='p'>—Makichkish uwakagmek atankigpajum, tikichish tsanugmek jujukigpa, apujum akigmaina nujaig shiig aneasjum juwaktajum, tau.   </div><div class='p'> <span class="verse" id="V15">15&#160;</span>Tuja aents aidauk, dakak batsataidau asag, ditá anentainig, Juagchauwashit Cristo, tuidau;   <span class="verse" id="V16">16&#160;</span>tujash Juan ashí ditan chichajak: “Wika dekaskenmag yumí yamijatjai, tujash mina nagkaetasu makichik senchigtin minawai, wika niina sapatji jigkamunakesh atitmaitsujai niiya imanchau asan. Niiyai Wakaní Pegkejiya nujai yamigmagtinuk nuigtush jiiyai yamigmagtina dushakam.   <span class="verse" id="V17">17&#160;</span>Nigka trigo awagti wampuji utsanku neje akantayama numamtuk awakatatus uminas awai, dutika ijumtainum trigonak yajumak, wampujinak jii ajumaish kajinkashtina nui apeatnai”, tiuwai.   </div><div class='p'> <span class="verse" id="V18">18&#160;</span>Juna aatus tusa nuigtú kuashat tikich chicham aidaujai Juagkak aents aidaunak jintintu yamajam chicham pegkeja nuna.   <span class="verse" id="V19">19&#160;</span>Tuja gobernador Herodesan jiyakui, yachi Felipe nuwen Herodiasan juki pujau asamtai, nuigtú ashí pegkegchau dutikamuji aina nuna pachis,   <span class="verse" id="V20">20&#160;</span>nu aaja tibau asa nuní nagkaemas pegkegchaun takaak, Juagkan achiká cárcel egkeauwai.   </div><div class='s'>Jesús yamimagbau </div> <div class='r'>(Mt. 3.13-17; Mr. 1.9-11)  </div><div class='p'> <span class="verse" id="V21">21&#160;</span>Ashí aents yamimainamunum, Jesuschakam yamimajui, nunik Apajuí aujai nayaim ujaniu;   <span class="verse" id="V22">22&#160;</span>nuniai Wakaní Pegkeji pauma nunin wajas paan niiní akaegu, nuniai nayaimpinmaya chicham antuekau:  </div><div class='p'>—Ametme mina uchig aneetaigmek, aminí shiig aneamu ajutui, tabau.   </div><div class='s'>Jesucristo muunji aajakú aidau </div> <div class='r'>(Mt. 1.1-17)  </div><div class='p'> <span class="verse" id="V23">23&#160;</span>Jesús takatjin nagkamauwa duka treinta mijan tumain ajujakui, José uchijiyai tujakajua nu,  </div><div class='li'>Josek Elí uchijí aajakui,   <span class="verse" id="V24">24&#160;</span>Elik Matata uchijí,  </div><div class='li'>Matat Leví uchijí, Levik Melqui uchijí,  </div><div class='li'>Melquik Jana uchijí, Jana José uchijí,   </div><div class='li'> <span class="verse" id="V25">25&#160;</span>José Matatiasa uchijí, Matatías Amosa uchijí,  </div><div class='li'>Amós Nahuma uchijí, Nahúm Eslí uchijí,  </div><div class='li'>Eslí Nagai uchijí,   <span class="verse" id="V26">26&#160;</span>Nagai Maata uchijí,  </div><div class='li'>Maat Matatiasa uchijí, Matatías Semeí uchijí,  </div><div class='li'>Semei José uchijí, José Judá uchijí,   </div><div class='li'> <span class="verse" id="V27">27&#160;</span>Judá Joana uchijí, Joana Resa uchijí,  </div><div class='li'>Resa Zorobabela uchijí, Zorobabel Salatiela uchijí,  </div><div class='li'>Salatiel Neri uchijí,   <span class="verse" id="V28">28&#160;</span>Neri Melqui uchijí,  </div><div class='li'>Melqui Adi uchijí, Adi Cosama uchijí,  </div><div class='li'>Cosam Elmodama uchijí, Elmodam Era uchijí,   </div><div class='li'> <span class="verse" id="V29">29&#160;</span>Er Josué uchijí, Josué Eliezera uchijí,  </div><div class='li'>Eliezer Jorima uchijí, Jorim Matata uchijí,  </div><div class='li'>Matat Leví uchijí,   <span class="verse" id="V30">30&#160;</span>Leví Simeogka uchijí,  </div><div class='li'>Simeón Judá uchijí, Judá José uchijí,  </div><div class='li'>José Jonagka uchijí, Jonán Eliaquima uchijí,   </div><div class='li'> <span class="verse" id="V31">31&#160;</span>Eliaquim Melea uchijí, Melea Mainagka uchijí,  </div><div class='li'>Mainán Matata uchijí, Matat Natagka uchijí,  </div><div class='li'>Natán Davita uchijí,   <span class="verse" id="V32">32&#160;</span>David Isaí uchijí,  </div><div class='li'>Isaí Obeta uchijí, Obed Booza uchijí,  </div><div class='li'>Booz Salmogka uchijí, Salmón Naasogka uchijí,   </div><div class='li'> <span class="verse" id="V33">33&#160;</span>Naasón Aminadapa uchijí, Aminadab Arama uchijí,  </div><div class='li'>Aram Esroma uchijí; Esrom Faresa uchijí,  </div><div class='li'>Fares Judá uchijí,   <span class="verse" id="V34">34&#160;</span>Judá Jacopa uchijí,  </div><div class='li'>Jacob Isaaca uchijí, Isaac Abrahama uchijí,  </div><div class='li'>Abraham Taré uchijí, Taré Nacora uchijí;   </div><div class='li'> <span class="verse" id="V35">35&#160;</span>Nacor Serugka uchijí, Serug Ragau uchijí,  </div><div class='li'>Ragau Pelegka uchijí, Peleg Hebera uchijí,  </div><div class='li'>Heber Sala uchijí,   <span class="verse" id="V36">36&#160;</span>Sala Cainanka uchijí,  </div><div class='li'>Cainán Arfaxata uchijí, Arfaxad Sema uchijí,  </div><div class='li'>Sem Noé uchijí, Noé Lameka uchijí,   </div><div class='li'> <span class="verse" id="V37">37&#160;</span>Lamec Matusalegka uchijí, Matusalén Enoca uchijí,  </div><div class='li'>Enoc Jareta uchijí, Jared Mahalaleela uchijí,  </div><div class='li'>Mahalaleel Cainagka uchijí,   </div><div class='li'> <span class="verse" id="V38">38&#160;</span>Cainán Enosa uchijí,  </div><div class='li'>Enós Seta uchijí, Set Adagka uchijí,  </div><div class='li'>Adán Apajuí najanamu.   </div><ul class='tnav'>
<li><a href='index.htm'>Lucas</a></li>
<li><a href='LUK02.htm'>&lt;</a></li>
<li><a href='LUK.htm'>3</a></li>
<li><a href='LUK04.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
