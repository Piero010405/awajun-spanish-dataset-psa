<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Salmos 124</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/PSA124.htm" />
</head>
<body>
<ul class='tnav'>
<li><a href='index.htm'>Salmos</a></li>
<li><a href='PSA122.htm'>&lt;</a></li>
<li><a href='PSA.htm'>124</a></li>
<li><a href='PSA126.htm'>&gt;</a></li>
</ul>
<div class="main">
 
<div class='chapterlabel' id="V0"> 124</div><div class='s'>Apajuík tuke yaijatui </div> <div class='d'>David Jerusalén wakatatus wesa shiig aneak kantamamu </div> <div class='q'> <span class="verse" id="V1">1&#160;</span>Ashí Israel aents aidautigmek,  </div><div class='q'>Tuke Pujuu iina yaimpakchau akuish,  </div><div class='q'>wajukauk ainji, tumamtajum.   </div><div class='b'> &#160; </div> <div class='q'> <span class="verse" id="V2">2&#160;</span>Tuke Pujuu iina yaimpakchau ataik,  </div><div class='q'>aents aidau jetepagmaya nuaduik,   </div><div class='q'> <span class="verse" id="V3">3&#160;</span>ashí ijipamain awajtamkajui,  </div><div class='q'>senchi kajegtamkaju asag.   </div><div class='q'> <span class="verse" id="V4">4&#160;</span>Dutijamawagmatai namak dujajak tajaka  </div><div class='q'>ajapama numamtuk ajapeam amain wajakuitji.   </div><div class='q'> <span class="verse" id="V5">5&#160;</span>Namak chichijam tajaka ajapama  </div><div class='q'>numamtuk ajapjamain awajtamkajui.   </div><div class='b'> &#160; </div> <div class='q'> <span class="verse" id="V6">6&#160;</span>¡Tuke Pujuuk tuke pegkegnum chichagtai ati,  </div><div class='q'>wagki shiwaaji ijinatnume  </div><div class='q'>tusa idaitamsachu asamtai!   </div><div class='q'> <span class="verse" id="V7">7&#160;</span>Aents chigkin achiktatus detuamunum  </div><div class='q'>chigki nemak tsujimak wegama numamtuk,  </div><div class='q'>iishkam shiwag achigmak  </div><div class='q'>mantamatag tujamainakui, pisaja uwemjabiaji.   </div><div class='q'> <span class="verse" id="V8">8&#160;</span>Tuke Pujuu nayaimpin nugkajai  </div><div class='q'>najanauwa nunuwai ayamkagtinuk.   </div><ul class='tnav'>
<li><a href='index.htm'>Salmos</a></li>
<li><a href='PSA122.htm'>&lt;</a></li>
<li><a href='PSA.htm'>124</a></li>
<li><a href='PSA126.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
