<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Ezequiel 2</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/EZK02.htm" />
</head>
<body>
<ul class='tnav'>
<li><a href='index.htm'>Ezequiel</a></li>
<li><a href='EZK01.htm'>&lt;</a></li>
<li><a href='EZK.htm'>2</a></li>
<li><a href='EZK03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Apajuí Ezequielan takagtusti tusa untsukbau </div> <div class='p'> <span class="verse" id="V1">1&#160;</span>Tuja Apajuí chichagtak: “Aentsu uchijiyah, wajaita amejai chichastatajai”, tujutmayi.   <span class="verse" id="V2">2&#160;</span>Tusa tujutai Apajuí senchiji egkemjutuabi, nunik awajtukmayi, dutijuamtai dekabiajai Apajuí aujtamun.   <span class="verse" id="V3">3&#160;</span>Tuja nii chichagtak: “Aentsu uchijiyah, Israela uchiji aidauk, dita apachji aidau mina chichamjun umigtukchaju aina nujai betek mina chichameg umitan dakitin asag yamaikish pegkegchaunak taka batsatui.   <span class="verse" id="V4">4&#160;</span>Dita uchiji aina duka antakchau, kakajus antumtikmainchau ainawai, nunin ainaig wi aminak awemajame, mina chichamjun ditan ujakti tusan.   <span class="verse" id="V5">5&#160;</span>Tusa ujamin dita antugtamainakug antugtamain ainawai, nuniachkush antugtamainchau ainawai. Nuninakuish duka puyatjukaipa, amek chichamak etsegkata, ditak antakchau chichaman umichu intimkiu aina duwi nunimain ainawai, tujash nunak ditai profeta puja nunak dekayaitak nunikagtatui.   <span class="verse" id="V6">6&#160;</span>Tujash ditak ishamkaipa, dita chichaman tujamainakuish, ishamkagtukaipa, jagki tentea apakbauwa iman, tuja titig ayaunum ejapeena wajamaina iman dekapeakmesh, tuja kajekag pegkegchaun chichagtamainakuish, amek ishamkagtukaipa.   <span class="verse" id="V7">7&#160;</span>Mina chichamjun antutan dakitainakuish, amek mijamtsuk mina chichamjuk etsegkata, ditak chichaman umichu intimkiu ainawai.   <span class="verse" id="V8">8&#160;</span>Wi tajam nunú shiig antukta. Tuja amek ditajai betekak aipa, tuja wi amina amastatag nunú yuwata”, tujutmayi.   <span class="verse" id="V9">9&#160;</span>Tujutkui diistakaman papiinum chicham agaja pempeagbaun awentujun wajaun wainkabiajai,   <span class="verse" id="V10">10&#160;</span>tuja mai yantamejai agagbaun nuna dakuek iwaintugkabi, nunú agagbauk: “Jakamunum buutbau, najaimamu, wake besemag pujamu”, aatsa agagbauyi.   </div><ul class='tnav'>
<li><a href='index.htm'>Ezequiel</a></li>
<li><a href='EZK01.htm'>&lt;</a></li>
<li><a href='EZK.htm'>2</a></li>
<li><a href='EZK03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
