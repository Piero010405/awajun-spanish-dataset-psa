<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] 2 Reyes 23</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/2KI23.htm" />
</head>
<body>
<ul class='tnav'>
<li><a href='index.htm'>2 Reyes</a></li>
<li><a href='2KI22.htm'>&lt;</a></li>
<li><a href='2KI.htm'>23</a></li>
<li><a href='2KI24.htm'>&gt;</a></li>
</ul>
<div class="main">
 
<div class='chapterlabel' id="V0"> 23</div><div class='p'> <span class="verse" id="V1">1&#160;</span>Nunik jegawag apu Josíasan ujakajui. Tusa ujakam Judá wegantu apuji múun aidaun niijai Jerusalégnum ijunjatnume tusa untsukui.   <span class="verse" id="V2">2&#160;</span>Dutika untsuka, ashí Judá wegantu aidau, Jerusalégnumia aidau, sacerdote aidau, profeta aidau, ashí aents aidau, ujunauchinum nagkamas aents eme anentsa diitai aidau aatus jega Apajuí emematku ijuntainum shiyakag ijunjajui. Nunikagmatai, chicham umiktinun Apajuí Israel aents aidaun susauwa nuna jega Apajuí emematku ijuntainum aun Hilquías jukiuwa dusha wajintuk agagbau ayi nuna imatiksag ashí ausauwai.   <span class="verse" id="V3">3&#160;</span>Nuna ashí aujus, apu Josías jega jegamku ajiamunum ayaumas wajasui. Nunik wajas, dekas Tuke Pujuu daajin juju chicham umiktinun Moisés agajua duka ashí imatiksaik umikagmi tusa tiuwai. Tusa tutai ashí aents aidauk, ayu duke ati tiajui.   </div><div class='s'>Apajuí umigkatnun pachis apu Josías ataktu chichaman umikbau </div> <div class='r'>(2 Cr. 34.3-7)  </div><div class='p'> <span class="verse" id="V4">4&#160;</span>Apu Josías sumo sacerdote Hilquíasan tikich sacerdote aidaujai, nuigtu waiti kuitamin aidaun, aatus jega Apajuí emematku ijuntainum wainka apajuímtai aidau, Baal, Asherá, nuigtu yaya aidau aatus dakumja najanamu ayá nunú emematku takatai aidaun ashí jiigtajum tiuwai. Tusa tiajam shiyakag ashí jiijajui. Dutikawagmatai apu Josías apeatajum tusa tima Jerusalégka ukukiag entsa Cedrón tutaya nuna yantamen apeawajui. Dutikawag yuku wajasmatai nuna jukiag yaakat Betelnum ejegawajui.   </div><div class='p'> <span class="verse" id="V5">5&#160;</span>Tuja wainka apajuímtai Baal, etsa, nantu, yaya aidau nayaimpinum ayá nunú dakumkamu aidaun, nainnum jega jegamjag Apajuí emematji tusag kugkuin incienson apeatin aidaun yaunchuk Judá apuji aajaku aidau sacerdote aidaun adaijau aina nuna Josías ashí ijumag chichajak:  </div><div class='p'>“Atumek yamaik sacerdotek achattajume, tuja nuigtush inciensok apeashtatjume”, tiuwai.   </div><div class='p'> <span class="verse" id="V6">6&#160;</span>Nuna tusa nuigtushkam, wainka apajuímtai Asherá dakumka najanamu jega Apajuí emematku ijuntainum aun juki Jerusalégkan ukumtiki entsa Cedrón tutai yantamen ejegawag apeawajui. Dutikawag yuku wajasun jukiag dita ukumataijin egkeawag ukukiajui.   <span class="verse" id="V7">7&#160;</span>Tuja jega Apajuí emematku ijuntai aajakua nuwi batsamas, nuwa aidau dita apajuímtaiji Asherá dakumka najanamu anugjatnun jáanchin apajaku aina nuwi mai aishmagkuk pegkegchaun takanijaku aina nunashkam tsaijuk utsankauwai.   </div><div class='p'> <span class="verse" id="V8">8&#160;</span>Nuna dutika Judá wegantu aidau yaaktajin sacerdote batsata nunú ashí kaunati tiuwai. Tusa tima kaunamtai, dita yaunchuk nain aidaunum kugkuin incienson apejaku aina nunak Guebanum nagkamas yaakat Bershebaya aatus ashí utsagkui. Tuja wakan pegkegchau aidau emematku kuntin maa patasa apetai Josué yaakta apuji aajakua nuna waitiji yaakat wayamunum mena nuni aajaku aina nunashkam ashí tsaigkauwai.   <span class="verse" id="V9">9&#160;</span>Tujash nunú sacerdote wainka apajuímtai aidaun mujanum emematujaku aina duka, Apajuí jee jegamkamu Jerusalén aajakua nuwig wetsuk batsamas, dita kumpaji tikich sacerdote aidaujai ijunag pag levadurajai pachimtsuk inajuamun yujaku ainawai.   </div><div class='p'> <span class="verse" id="V10">10&#160;</span>Tuja nuigtushkam muja najatamu wake Ben-hinom tutainum wainka apajuímtai Moloc dakumkamua nunú tsaika ukuutajum, nuna emematuinak dita uchiji aishmagkun, dutikachkush nawanjinakesh maa apeawainum tusa aentsun ishiakui.   </div><div class='p'> <span class="verse" id="V11">11&#160;</span>Tuja yaunchuk eke Josías apu weatsaig, Judá apuji aajakajua nunú, etsan emematuinak caballon najatuamu jega Apajuí emematku ijuntainum nuna waitaijin ijus, suntaja apuji Natán-melekan kanutaiji aajakua nuna yantamen atatman nunashkam tsaigkauwai. Dutikak dita apajuímtaiji etsa aajakua nuna carroji tusa najankamu aidaunashkam apea utsankauwai.   </div><div class='p'> <span class="verse" id="V12">12&#160;</span>Tuja apu Ahaz inamtai jegamkamunum niina kanutaijin tikich tesaamu ijuntai aajakua nuna tuntupen Judá wegantu aidaun apuji aidau kuntin maa patasa apeatnun altaran najanawajua nunashkam tsaigkauwai. Dutikak nuigtushkam Apajuí emematku ijuntainum nuna agájin kuntin maa patasa apeatnun altaran apu Manasés najanauwa nunashkam tsaijuk yukuu wajasmatai, jukiag entsa Cedrógnum ukaja ajapawajui.   </div><div class='p'> <span class="verse" id="V13">13&#160;</span>Tuja Olivo nain tutai Jerusalégjai niniaku awa nuwi tsumujinini yaakat Sidógnumia aents aidaun apajuímtai Astarté aajakua nuna, Moab aents aidaun apajuímtai Quemós aajakua nuna, nuigtu amonita aents aidaun apajuímtai Milcom aajakua nuna aatus Salomón Israel aents aidaun apuji najanak umikua nunashkam apu Josías tsaika utsagkui.   </div><div class='p'> <span class="verse" id="V14">14&#160;</span>Tuja kaya aidau, numi aidau aatus dita apajuímtaiji dakumka najanamu aajaku aina nunashkam ashí tsaigkauwai. Dutika atak waketjukiag tikich wainka apajuímtai aidaun nuwi najanawainum tusa nunú tsaikbau aidaunum aentsu ukunchi aidaun ijumag ukukiajui.   <span class="verse" id="V15">15&#160;</span>Nuna dutika ukuak, yaunchuk Nabatan uchiji Jeroboam, Betelnum wainka apajuímtai ememattinun umikmatai, nuna Israel aents aidaun emematmikak tunamitkajua nunashkam tsaika yuku awajus jinum apeauwai. Tuja tikich wainka apajuímtai Asherá dakumka najanamu aajakua nunashkam apu Josías apeauwai.   </div><div class='p'> <span class="verse" id="V16">16&#160;</span>Nuna dutika ayampas ashí niimkama, nuna mujajin ukumasbau ayaun wainak, niijai yujaun chichajak: “Au ukumasbau aina nuwiya ukunch jiija yajuakjum utitajum” tusa ishiakui. Tusa tima ukunchin yajuak ikaunmawagmatai, kuntin patasa apetai najanamu Betelnum aunum nuwi patai Josías apeauwai. Duka Apajuí chichamen etsejin profeta nuna pachis etsegkauwa imanisag uminkauwai.   <span class="verse" id="V17">17&#160;</span>Nuna dutika chichaak:  </div><div class='p'>“¿Aush waji dakumka najanamuita?” tau. Tutai, betelnumia aents aidau ainak: “Ame yamai betelnumia aents aidau dita apajuímtaiji aidaun emematuinak, kuntinun pataidiag apen aina nunú tsaigkaum dutikatnun, chichama etsegkatatus Judánmaya tauwa nunú jakamtai ukusbauwai”, tiajui.   </div><div class='p'> <span class="verse" id="V18">18&#160;</span>Tusa tiagmatai Josías chichaak:  </div><div class='p'>“¡Auk aantsag asati! ¡Ukunchig achikaigpajum!” tiuwai. Tusa timatai profeta chichama etsejin Judánmaya aajakua nuna ukunchinak samarianmaya profeta chichama etsejin aajakun ukunchijai mai dutiksag idaisajui.   </div><div class='p'> <span class="verse" id="V19">19&#160;</span>Tuja Israel aents aidau apuji aajakajua nunú wainka apajuímtai aidaun Samaria nugkanum jegamjujagmatai, Apajuí senchi kajegkauwa nunashkam, Betelnum tsaiku aina dutiksag Josíaschakam niina aentsji aidaujai ashí tsaigkajui.   <span class="verse" id="V20">20&#160;</span>Nuna dutika pujus sacerdote wainka apajuímtain emematin aidau nuwi batsatunak altarnum patai kajegkui. Dutika aentsu ukunchi aidaun yajuakag nunú altarnum sacerdote kajegbau aidaujai ashí patag apeauwai. Dutika ukuak apu Josías Jerusalén wakitkiuwai.   </div><div class='s'>Josías Paskuan jiistamamu </div> <div class='r'>(2 Cr. 35.1-19)  </div><div class='p'> <span class="verse" id="V21">21&#160;</span>Makichik tsawantai Apu Josías ashí aents aidaun chichajak: “¡Yaunchuk Apajuí chichame agagbaunum Tuke Pujuu, atumi Apajuíjum emematkujum Pascua jiistamatajum tibauwa nunú umiakjum jiistamatajum!” tiuwai.   <span class="verse" id="V22">22&#160;</span>Tusa tiajam yaunchuk Israel aentsu apuji chichama epegkin aidau<a href="#FN1" class="notemark">*<span class="popup">“Israel aents aidaun apuji chichama epegkin aidau” tawa nunak, Israel aents aidaun yaigkagtinun Apajuí adaijamu “Jueces” tutai aajaku aina nuna taku tawai.</span></a> batsamajaku aina duikish imatikchatain, tuja Israel aents aidau apuji, Judá weantu aidau apuji<a href="#FN2" class="notemark">†<span class="popup">“Israel aents aidaun apuji aidau, tuja Judá weantun apuji aidau”, tawa nunak, “Rey” aajaku aina nuna taku tawai.</span></a> aatus aajaku aina duikish imatika jiistamajakchamun, nunú tsawantin shiig jiistamawaju ainawai.   <span class="verse" id="V23">23&#160;</span>Nunak Josías apu ekemi dieciocho mijan takai, Jerusalégnum Tuke Pujuun emematuinak Pascuan jiistamawajui.   </div><div class='s'>Josías Apajuíyai kajinas anentaibau </div> <div class='p'> <span class="verse" id="V24">24&#160;</span>Josíasak tunchi aidaun, anentaimas dekamin aidaujai ashí ijinauwai. Dutikak dita jeen apajuímtai dakumka najanamu ayaunash, tuja tikich wainka apajuímtai aidau, ashí waji pegkegchau aidaujai Judá wegantu aidaunum ayaunak Jerusalégnum ayaujai nagkamas ashí tsaika utsagkui. Nuna dutikauwa nunak jega Apajuí emematku ijuntainum Moisés chicham umiktinun agajua nunú atatman, sacerdote Hilquías wainkauwa nuna umiak dutikauwai.   <span class="verse" id="V25">25&#160;</span>Tuja Josías niina anentaijai, wakanijai, senchijijai Tuke Pujuun umijujakua, imanuk yaunchuk apu aajaku aina nuwiyag makichkish atsujakui.   </div><div class='p'> <span class="verse" id="V26">26&#160;</span>Tujash Tuke Pujuuk Judá wegantu aidaunak Manasés wegantu aidau pegkegchaujin kajegkamutak pujau.   <span class="verse" id="V27">27&#160;</span>Nuadui Tuke Pujuu chichaak: “Judá wegantu aidaunak Israel aents aidaun ijinauwaitag dutiksanuk ijinattajai. ¡Tuja Jerusalén wi etegkamua nunak jega wi pujustin jegamkamua nujai tsaiktatjai!” tiuwai.   </div><div class='s'>Josías jakamu </div> <div class='r'>(2 Cr. 35.20-27)  </div><div class='p'> <span class="verse" id="V28">28&#160;</span>Josías nuigtush kuashat takasua duka, tikich Judá wegantu aidaun apuji takasu aina nunú agatkamu papii Crónica tutaya nuwi agagbau ayawai.   <span class="verse" id="V29">29&#160;</span>Makichik tsawantai Egipto nugkan apuji Necao aajakua nunú asirianmaya apun maaniamunum atuktatus namak eufratesnum weuwai. Nunitai apu Josías jiintukiuwai niijai maaniatatus, nunik wetatman faraón Necao niyá wainak Meguido nugkanum niina mauwai.   <span class="verse" id="V30">30&#160;</span>Dutika maamtai, suntaja apuji aidau carronum egkeawag jukiag Jerusalén ejegawag, nii ukumastin umikbaunum ukusajui. Nuna dutika ukuinak, Josíasa uchiji Joacazan aceiteyai nijakag Judá apuji adaikajui.   </div><ul class='tnav'>
<li><a href='index.htm'>2 Reyes</a></li>
<li><a href='2KI22.htm'>&lt;</a></li>
<li><a href='2KI.htm'>23</a></li>
<li><a href='2KI24.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V22">23:22</a>
<span class="ft">“Israel aents aidaun apuji chichama epegkin aidau” tawa nunak, Israel aents aidaun yaigkagtinun Apajuí adaijamu “Jueces” tutai aajaku aina nuna taku tawai.</span></p>
<p class="f" id="FN2"><span class="notemark">†</span><a class="notebackref" href="#V22">23:22</a>
<span class="ft">“Israel aents aidaun apuji aidau, tuja Judá weantun apuji aidau”, tawa nunak, “Rey” aajaku aina nuna taku tawai.</span></p>

<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
