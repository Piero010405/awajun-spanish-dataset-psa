<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Proverbios 15</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/PRO15.htm" />
</head>
<body>
<ul class='tnav'>
<li><a href='index.htm'>Proverbios</a></li>
<li><a href='PRO13.htm'>&lt;</a></li>
<li><a href='PRO.htm'>15</a></li>
<li><a href='PRO20.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='q'> <span class="verse" id="V1">1&#160;</span>Pegkegnum aimawa nunú  </div><div class='q'>kajekbaunak imijiawai;  </div><div class='q'>untsu kajeka aimawa duka nuni senchi kajeamun inimui.   </div><div class='b'> &#160; </div> <div class='q'> <span class="verse" id="V2">2&#160;</span>Aents yacha shiig anentaimkau aina  </div><div class='q'>nuna chichameg unuimatan sukagtawai,  </div><div class='q'>untsu aents anentainkachu aina  </div><div class='q'>nuna chichameg pegkegchau ainawai.   </div><div class='b'> &#160; </div> <div class='q'> <span class="verse" id="V3">3&#160;</span>Tuke Pujuuk ashí yantamnum pujawai,  </div><div class='q'>nuniau asa aents pegkeg aidaun pegkegchau aidaujai diyakui.   </div><div class='q'> <span class="verse" id="V4">4&#160;</span>Pegkeg chichamua nunú aentsnak pegkegnum yayawai.  </div><div class='q'>Untsu pegkegchau chichamua nunú aentsu pujutin emestawai.   </div><div class='b'> &#160; </div> <div class='q'> <span class="verse" id="V5">5&#160;</span>Aents anentainkachua duka  </div><div class='q'>niina apaji jintinmash dakitawai,  </div><div class='q'>untsu yacha shiig anentaimkauwa duka niina apaji chichamen antujui.   </div><div class='b'> &#160; </div> <div class='q'> <span class="verse" id="V6">6&#160;</span>Aents Apajuí umigna duka  </div><div class='q'>shiig kuashat wajigtinai,  </div><div class='q'>untsu aents pegkegchauwa nunak  </div><div class='q'>niina wajijiya duke utugchatan itajui.   </div><div class='b'> &#160; </div> <div class='q'> <span class="verse" id="V7">7&#160;</span>Aents yacha shiig anentaimkauwa duka  </div><div class='q'>nii dekamujin tikich aentsnash  </div><div class='q'>pegkejan jintintui.  </div><div class='q'>Untsu aents anentainkachu aina duka  </div><div class='q'>pegkegchauwa nuna jintintui.   </div><div class='b'> &#160; </div> <div class='q'> <span class="verse" id="V8">8&#160;</span>Aents pegkegchau aidau  </div><div class='q'>Apajuí anentag suwaji tusag,  </div><div class='q'>kuntinun maa apeena duka  </div><div class='q'>Tuke Pujuunak shiig awagmatsui.  </div><div class='q'>Untsu aents pegkegchau takatan tupanjau aina  </div><div class='q'>nunú segamak Apajuík shiig antujui.   </div><div class='b'> &#160; </div> <div class='q'> <span class="verse" id="V9">9&#160;</span>Tuke Pujuuk aents pegkegchau aina  </div><div class='q'>nuna pujutjinak dakitawai,  </div><div class='q'>untsu ya tudaun tupantug  </div><div class='q'>pegkejan takak pujawa nuna aneawai.   </div><ul class='tnav'>
<li><a href='index.htm'>Proverbios</a></li>
<li><a href='PRO13.htm'>&lt;</a></li>
<li><a href='PRO.htm'>15</a></li>
<li><a href='PRO20.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
