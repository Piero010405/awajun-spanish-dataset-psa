<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Proverbios 3</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/PRO03.htm" />
</head>
<body>
<ul class='tnav'>
<li><a href='index.htm'>Proverbios</a></li>
<li><a href='PRO01.htm'>&lt;</a></li>
<li><a href='PRO.htm'>3</a></li>
<li><a href='PRO06.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Unuimat pachisa ujaniamu </div> <div class='q'> <span class="verse" id="V1">1&#160;</span>Uchuchih, wi jintinkagtamua nunú kajimatkipa,  </div><div class='q'>tuja mina chichameg umiktin agagbauwa nunú  </div><div class='q'>amina anentaimin jukita.   </div><div class='q'> <span class="verse" id="V2">2&#160;</span>Nunú umiakum, kuashat tsawan iwaku shiig aneasam pujustinaitme.   </div><div class='q'> <span class="verse" id="V3">3&#160;</span>Tuja anenka duka, dekaskea nujai  </div><div class='q'>makichkish idaisatin aipa;  </div><div class='q'>duka nugkutaijai betek nugkuaju ata.  </div><div class='q'>Amina anentaimtagmin  </div><div class='q'>kajimatmainchau aneaku ata.   </div><div class='q'> <span class="verse" id="V4">4&#160;</span>Nuniakum Apajuí wait anentam atatme,  </div><div class='q'>tuja aents aidaushkam wait anenjamjagtatui.   </div><div class='b'> &#160; </div> <div class='q'> <span class="verse" id="V5">5&#160;</span>Amina dekatjumin kajinmamsa anentaimtsuk,  </div><div class='q'>ima Tuke Pujuuwaig ashí  </div><div class='q'>kajinmamsam anentaimta.   </div><div class='q'> <span class="verse" id="V6">6&#160;</span>Ashí ame takattam duka  </div><div class='q'>Apajuí anentaimtusam takasta,  </div><div class='q'>nuniamin nii pujut pegkegnum etamtatui.   </div><div class='q'> <span class="verse" id="V7">7&#160;</span>Ame ima yacha jumamipa,  </div><div class='q'>duka nunitsuk Tuke Pujuu umigkata,  </div><div class='q'>nuniakum pegkegchau aina nunú tupanjata.   </div><div class='q'> <span class="verse" id="V8">8&#160;</span>Nuniakum jamamtuchu,  </div><div class='q'>wajiu pegkeg pujuttame.   </div><div class='b'> &#160; </div> <div class='q'> <span class="verse" id="V9">9&#160;</span>Amina tagkujum aidau, wajijum aidau  </div><div class='q'>akanka Tuke Pujuu suwakum emematta;  </div><div class='q'>dutikakum ajak ajakmamu aina  </div><div class='q'>nuwiyashkam yama nagkamchaku  </div><div class='q'>juukbau Tuke Pujuu susata.   </div><div class='q'> <span class="verse" id="V10">10&#160;</span>Dutikakum yutanmash,  </div><div class='q'>tuja umutnumash atsumkas pujuttame.   </div><div class='b'> &#160; </div> <div class='q'> <span class="verse" id="V11">11&#160;</span>Uchuchih,  </div><div class='q'>Tuke Pujuu esetamatatus  </div><div class='q'>suwimkan amaakuig dakitjaipa,  </div><div class='q'>tuja nii chichagtamkuish kajekaipa.   </div><div class='q'> <span class="verse" id="V12">12&#160;</span>Wagki Tuke Pujuuk  </div><div class='q'>makichik múun uchijin jintintak,  </div><div class='q'>suwimkan suwama numamtuk,  </div><div class='q'>nii aneamu aidaun  </div><div class='q'>jintintak suwimkan suwawai.   </div><div class='q'> <span class="verse" id="V13">13&#160;</span>Datsauch unuimaju,  </div><div class='q'>shiig anentaimkauwa nunak  </div><div class='q'>Apajuí pegkegnum yumigkiawai.   </div><div class='q'> <span class="verse" id="V14">14&#160;</span>¡Nunú unuimata nunuwai oron nagkaesau,  </div><div class='q'>plata nagkaesau pegkeja duka!   </div><div class='q'> <span class="verse" id="V15">15&#160;</span>Unuimat shiig anentaimja  </div><div class='q'>pujutan sukagta duka,  </div><div class='q'>kaya shiig pegkejuch akik aina  </div><div class='q'>nuna nagkaesauwai.  </div><div class='q'>¡Iman asa tikich waji pegkeg  </div><div class='q'>wakejumain aina nujaigkish betekchauwai!   </div><div class='q'> <span class="verse" id="V16">16&#160;</span>Aents unuimaju, yacha duka  </div><div class='q'>kuashat mijan pujustinai,  </div><div class='q'>nunik wiakuch wajas eme anentam atinai.   </div><div class='q'> <span class="verse" id="V17">17&#160;</span>Apajuín chichame umiamua  </div><div class='q'>nunú ima pegkejai,  </div><div class='q'>tuja nii jintinkagtamu  </div><div class='q'>betek umiamua nunú  </div><div class='q'>agkan pujutan sukagtawai.   </div><div class='q'> <span class="verse" id="V18">18&#160;</span>Shiig anentaimja pujutan unuimaina  </div><div class='q'>nunú pujutan juwinawai.  </div><div class='q'>Shiig anentaimja pujutan juidauk,  </div><div class='q'>numi pujuta sukagtinjai betek ainawai.  </div><div class='q'>Tuja nunú unuimatan jukiaju aidauk  </div><div class='q'>shiig aneasagtinai.   </div><ul class='tnav'>
<li><a href='index.htm'>Proverbios</a></li>
<li><a href='PRO01.htm'>&lt;</a></li>
<li><a href='PRO.htm'>3</a></li>
<li><a href='PRO06.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
