<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Salmos 23</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/PSA023.htm" />
</head>
<body>
<ul class='tnav'>
<li><a href='index.htm'>Salmos</a></li>
<li><a href='PSA022.htm'>&lt;</a></li>
<li><a href='PSA.htm'>23</a></li>
<li><a href='PSA024.htm'>&gt;</a></li>
</ul>
<div class="main">
 
<div class='chapterlabel' id="V0"> 23</div><div class='s'>Apajuí minak <br/> aents uwija kuitamnujai betek <br/> kuitamjawai </div> <div class='d'>David kantamamu </div> <div class='q'> <span class="verse" id="V1">1&#160;</span>Aents uwigjin puyatjus  </div><div class='q'>kuitamna numamtuk  </div><div class='q'>mina kuitamjauk Tuke Pujuuwai,  </div><div class='q'>nuadui wi atsumamuk atsugtawai.   </div><div class='q'> <span class="verse" id="V2">2&#160;</span>Aents niina uwigjin chijichi pegkejan  </div><div class='q'>ayu ayugkawa pimpiagtai,  </div><div class='q'>yajuak bikintunum ayamtikama numamtuk,  </div><div class='q'>Tuke Pujuu minak ayamtijawai.  </div><div class='q'>Tuja kitamamun uwagti tusashkam  </div><div class='q'>entsa pegkeg wiyakunum ejetawai.   </div><div class='q'> <span class="verse" id="V3">3&#160;</span>Niig tuke anenka ibau asa,  </div><div class='q'>wi pimpitaishkam ichichtawai,  </div><div class='q'>dutijua pujut pegkegnum etawai.   </div><div class='b'> &#160; </div> <div class='q'> <span class="verse" id="V4">4&#160;</span>Nugka ségaju ishamain  </div><div class='q'>suwenum nagkaemaknush,  </div><div class='q'>ame wijai wekagu asamin, ishamkashtatjai.  </div><div class='q'>Uwija kuitamin uwigjin ayamjuktatus  </div><div class='q'>ushujutaijin takus wekagama numamtuk,  </div><div class='q'>amek mina ayamjutkatasam wekaeme.  </div><div class='q'>Nuadui jamainnum jegaknush ishamkashtatjai.   </div><div class='b'> &#160; </div> <div class='q'> <span class="verse" id="V5">5&#160;</span>Mina shiwag kajegtin aidaun emtin,  </div><div class='q'>ame minak yutai pegkeg aidau umigtame.  </div><div class='q'>Aents ipaamujin shiig anentus juwak  </div><div class='q'>buuken kugkuinai nijau aina imatiksam  </div><div class='q'>minak shiig awajtukume.  </div><div class='q'>Umutai umikbau pinignum aun  </div><div class='q'>aents wainak shiig anegama numamtuk,  </div><div class='q'>minashkam shiig anemtijusume.   </div><div class='q'> <span class="verse" id="V6">6&#160;</span>Amina anenkagmia nunú,  </div><div class='q'>wait anenkagtutaigmijai  </div><div class='q'>ashí tsawantai tuke uyuuntawai.  </div><div class='q'>Tuke Pujuuwah, wika  </div><div class='q'>ame pujam nuwi tuke pujustinaitjai.   </div><ul class='tnav'>
<li><a href='index.htm'>Salmos</a></li>
<li><a href='PSA022.htm'>&lt;</a></li>
<li><a href='PSA.htm'>23</a></li>
<li><a href='PSA024.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
