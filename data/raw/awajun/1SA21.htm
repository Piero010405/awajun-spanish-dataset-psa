<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] 1 Samuel 21</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/1SA21.htm" />
</head>
<body>
<ul class='tnav'>
<li><a href='index.htm'>1 Samuel</a></li>
<li><a href='1SA20.htm'>&lt;</a></li>
<li><a href='1SA.htm'>21</a></li>
<li><a href='1SA24.htm'>&gt;</a></li>
</ul>
<div class="main">
 
<div class='chapterlabel' id="V0"> 21</div><div class='s'>David Saúl maatag tama tupikakbau </div> <div class='p'> <span class="verse" id="V1">1&#160;</span>Saúl maatag tama David tupikaki sacerdote Ahimélec pujamunum weuwai. Nunik minittaman sacerdote wainak puyatuk iniak:  </div><div class='p'>“¿Wagka ima amekesh miname?” tau.   </div><div class='p'> <span class="verse" id="V2">2&#160;</span>Tama David ayaak:  </div><div class='p'>“Chicham dekaata tusa apu tujutmatai minajai. Tujash wagkag minash awetime nunak makichik aentskesh dekamainchau ainawai. Nuigtushkam wajina dutikata tusag akuptukmae nunashkam dekamainchau ainawai. Untsu mina aentsug aidaunak yaja batsakmajai”, tiuwai.   <span class="verse" id="V3">3&#160;</span>Nuna tusa sacerdoten iniak: “Namputchawame ¿aminush yumainush atsugtamuak? Ajutjamkuig cinco pag ajamjusta, untsu pag atsakuig waji awa dukesh sujusta”, tau.   </div><div class='p'> <span class="verse" id="V4">4&#160;</span>Tusa tama sacerdote ayaak:  </div><div class='p'>“Pag wainka yutai aina duka atsugtawai, ayatak Apajuí anagkuamu sacerdote yutaya duke awai. Untsu atumesh ijagmajum yujakjuminig nuna amamainaitjime”, tiuwai.   </div><div class='p'> <span class="verse" id="V5">5&#160;</span>Tutai David ayaak:  </div><div class='p'>“Maaniatasa shimakuik nuwajaig tsanichu ainaji. Tuja yamaishkam nunisaik maaniatasa yujachiatku, ii jeen pujauti jiinjamiag duwi nagkamsa ijagma yujaji”, tiuwai.   </div><div class='p'> <span class="verse" id="V6">6&#160;</span>Tusa timatai pag yama najanamu Apajuí anagkuamu aidaun nunú tsawantin jega pegkegmanum sacerdote awaya ukuak, pag yaunchuk najanamu aidau atatman yajuaka ukukbaujin tikich yumainuk atsau asamtai, nuna juki Davitan susauwai.   </div><ul class='tnav'>
<li><a href='index.htm'>1 Samuel</a></li>
<li><a href='1SA20.htm'>&lt;</a></li>
<li><a href='1SA.htm'>21</a></li>
<li><a href='1SA24.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
