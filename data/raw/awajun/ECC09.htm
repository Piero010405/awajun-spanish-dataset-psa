<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Eclesiastés 9</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/ECC09.htm" />
</head>
<body>
<ul class='tnav'>
<li><a href='index.htm'>Eclesiastés</a></li>
<li><a href='ECC03.htm'>&lt;</a></li>
<li><a href='ECC.htm'>9</a></li>
<li><a href='ECC11.htm'>&gt;</a></li>
</ul>
<div class="main">
 
<div class='chapterlabel' id="V0"> 9</div><div class='s'>Iwaku pujamu jaka megkaebaujai anentaimtusa diyamu </div> <div class='p'> <span class="verse" id="V7">7&#160;</span>¡Wainka anentaimkum waitu pujutsuk, Apajuí amina takatjumin shiig anenjamsau asamtai, yutai yuwam, umutai vino uwajam shiig aneasam pujusta!   <span class="verse" id="V8">8&#160;</span>Amek jáanch puju tuké nugkuta, nuniakum kugkuin buukmin tuké nijamta.   </div><div class='p'> <span class="verse" id="V9">9&#160;</span>Juju nugka juwi pujutak wainkaya nuna Apajuí amasua nuwi pujusam, amina nuwem aneetaigmea nujai kashi kashinig shiig anendaisam pujusta. Nunuwai ame kuashat takaku waitiam duwi pegkeg juwamua duka.   <span class="verse" id="V10">10&#160;</span>Ashí ame takamain ajutjamkuig, duka ame dekapmamsam takasta; wagki ame jakam wetatam nuwig takamainuk, tuja dekatan jukitjai tusa waitmainchakam makichkish atsutnai.   </div><div class='p'> <span class="verse" id="V11">11&#160;</span>Tuja tupikamunum depetma duka ya ima senchi tupikawa nunú depetmatsui, tuja maaniamunum depetma dushakam nunú ima wajiu asagkesh nuniatsui; tuja yacha aina nuna yumainjig tuké ajuinatsui, wamak unuibau aina dusha wiakchak ainatsui. Tuja papiin unuimaju aina dusha shiig anenmak ainatsui; ditanushkam shiig pujamu shiig pujachbaush jegajuinawai.   </div><div class='p'> <span class="verse" id="V12">12&#160;</span>Tuja dekatsji wajutik ii jakatnush tsawantash jegagtamti duka, nuadui red nená ukukbaunum namak nemama numamtuk, tuja pishak achitai nená ukukbaunmashkam pishak nemama numamtuk pachiachbau ii waittsatnunum jegaku waitiaji.   </div><ul class='tnav'>
<li><a href='index.htm'>Eclesiastés</a></li>
<li><a href='ECC03.htm'>&lt;</a></li>
<li><a href='ECC.htm'>9</a></li>
<li><a href='ECC11.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
