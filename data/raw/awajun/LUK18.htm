<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Lucas 18</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/LUK18.htm" />
</head>
<body>
<ul class='tnav'>
<li><a href='index.htm'>Lucas</a></li>
<li><a href='LUK17.htm'>&lt;</a></li>
<li><a href='LUK.htm'>18</a></li>
<li><a href='LUK19.htm'>&gt;</a></li>
</ul>
<div class="main">
 
<div class='chapterlabel' id="V0"> 18</div><div class='s'>Nuwa waje juez pegkegchaujai pachisa augmattsamu </div> <div class='p'> <span class="verse" id="V1">1&#160;</span>Jesús juna augmattsauwai mijamtsuk Apajuí tuke augmaina nuna pachis jintinkagtuata tau asa.   <span class="verse" id="V2">2&#160;</span>“Makichik yaaktanum makichik juez pujujakui, Apajuinash ishamsash anentaimtuchu, aentsnash eme anentsagkesh diichu.   <span class="verse" id="V3">3&#160;</span>Nunú yaaktanmag pujujakui makichik nuwa waje, nunú shiwaji utugchat aputusam juezan jegajua: ‘Jujú epegtujuata’, tusa segau.   <span class="verse" id="V4">4&#160;</span>Tusa imatjú pujugmash yaitnak dakitú pujau asa nigki anentaimas: ‘Apajuin ishamsanush anentaimtuchu, aents aidaunash ajantusnush diichu akunush,   <span class="verse" id="V5">5&#160;</span>ju nuwa waje waa wamak tajutak waitkaja juní pujui yaigkan epegtuatjai dutikam, agkan idaitusti’ ”, tiuwai.   </div><div class='p'> <span class="verse" id="V6">6&#160;</span>Tusa nuigtú Apu Jesús chichaak: Juez pegkegchaukesh aatus tiuwa nunin aish;   <span class="verse" id="V7">7&#160;</span>¿Apajuish ni etejamu aidau kashi tsawaijai untsuamash, wagkag ayamjukchati? ¿Wamak aitskesh idaimainkaih?   <span class="verse" id="V8">8&#160;</span>Dekas tajime Apajuik waamak yaimpamainai. ¿Tujash wi Aentsmaga akiinauwaitag nuna ataktú ju nugka jui taatnaitag nuniaknush aents dekaskeapi taunash wainkatnashitag?, tiuwai.   </div><div class='s'>Fariseo nuigtú apú kuichkiji atinun ijumnujai pachisa augmattsamu </div> <div class='p'> <span class="verse" id="V9">9&#160;</span>Ujumak aents aidau dita imá pegkejan takauwa iman anenmamainak, tikich aidaunak imanchauch diidau asagmatai, Jesús jujú augmatbaun pachis chichaak:   <span class="verse" id="V10">10&#160;</span>Jimag aents Apajuin ausatatus jega Apajuí ememattainum weajui, makichik fariseo, tikich apú kuichkiji atinun ijumnujai.   <span class="verse" id="V11">11&#160;</span>Nunik fariseo Apajuin aujak wajai wajas: Apawah, see tajame, wika tikich aents aidau kasa, pegkegchau takau, tsanijimtan wekaetin, jujú apú kuichkiji atinun ijumin puja juninkesh atsujai;   <span class="verse" id="V12">12&#160;</span>wika makichik semanatin jimag tsawantai ayunó wajaujai, nuigtushkam kuichkinash ashí wi juamunak diezmó wajaujai, tau.   <span class="verse" id="V13">13&#160;</span>Tujash apú kuichkiji atinun ijumnuk kanaká iká wajas, nayaimpinash pagkai diitsuk, detsepen ijuak: “Apajuiyah, wika tudauwaitjai, minash wait anenjugta”, tiuwai.   <span class="verse" id="V14">14&#160;</span>“Wika tajime, nunú aatus tiuwa nu pegkeg Apajuí emtin wantinak waketai, tikichia duka nunikchauwai. Wagki nigki eme anenmama duka, imanchau diyam atinai; untsu imanchau diyamua nu eme anentam atinai”, tiuwai.   </div><div class='s'>Jesús uchi ikautkamu </div> <div class='r'>(Mt. 19.13-15; Mr. 10.13-16)  </div><div class='p'> <span class="verse" id="V15">15&#160;</span>Nuna tusa ashimkamtai uchi aidaun Jesusan ikautuidau antinjukti tusag. Imatikiagtai ni jintintaiji aidau wainkag uchigtin aidaun jiyaidau.   <span class="verse" id="V16">16&#160;</span>Tujash Jesús, uchin untsuká:  </div><div class='p'>—Idaisatajum, uchi aidauk minai minitnume, utujiakaigpajum, wagki Apajuí inama duka, jujú uchi aina junin aina nudauwai.   <span class="verse" id="V17">17&#160;</span>Dekas tajime: Aents aidau, uchi mina anentaimjutuina imanis anentaimjutuinachuk, Apajuí inamak amain ainatsui, tiuwai.   </div><div class='s'>Datsauch wiyakuch Jesusan iniasbau </div> <div class='r'>(Mt. 19.16-26; Mr. 10.17-27)  </div><div class='p'> <span class="verse" id="V18">18&#160;</span>Makichik apu Jesusan iniak:  </div><div class='p'>—Maestro pegkejah, ¿wajina dutikmainaitja pujut tuke atina nuna jukitasanush? tau.   </div><div class='p'> <span class="verse" id="V19">19&#160;</span>Tama Jesús ayaak:  </div><div class='p'>—¿Wagka pegkejá tujutme? Makichkish pegkejak atsawai, imá Apajuiya duke pegkejak.   <span class="verse" id="V20">20&#160;</span>Amek dekame chicham umiktin agagbaunum: “Tsanijinawaipa, magkagtuawaipa, kasamkaipa, wainkamek tsanumkagtujaipa, amina apa dukujai eme anentsam diistá” tawa nunú, tau.   </div><div class='p'> <span class="verse" id="V21">21&#160;</span>Tama ni chichaak:  </div><div class='p'>—Wika nunak datsauch nagkamsanuk ashí umikuitjai, tau.   </div><div class='p'> <span class="verse" id="V22">22&#160;</span>Nuna tutai Jesús antuk ayaak:  </div><div class='p'>—Nuigtú makichik umimain ajutjamui: ashí amina ajutjamaina duka sujukam ujunauch aina nu tinamkata. Nu dutikawamin nayaimpinum wajiigmik ajutjamtinai. Nu dutika ukuakum mina nemagtukta, tiuwai.   </div><div class='p'> <span class="verse" id="V23">23&#160;</span>Tujash nu tama wake besekú, wagki shiig wiyakuch asa.   <span class="verse" id="V24">24&#160;</span>Nunik senchi wake besektatman Jesús wainak chichaak:  </div><div class='p'>—¡Shiig utugchatai wiyakuch aidau Apajuí inamtaijin wayata tabauk!   <span class="verse" id="V25">25&#160;</span>Camello aujá jiin waigká nagkaemamain yupichuchia nuna nagkaesau utugchatai, wiyakuch Apajuí inamtaijin wayatag tabauk, tiuwai.   </div><div class='p'> <span class="verse" id="V26">26&#160;</span>Nu tabaun tikich aidaushkam antukag, iniimainak:  </div><div class='p'>—¿Yaki tujash uwemjaush amainaita? tuidau.   </div><div class='p'> <span class="verse" id="V27">27&#160;</span>Tiagtai Jesús ayaak:  </div><div class='p'>—Aents aidau dutikmainchauwa nunak Apajuí dutikmainai, tiuwai.   </div><div class='s'>Mina nemagtuidauk ditanu ukukbaujin nagkaesau jukiagtinai tibau </div> <div class='r'>(Mt. 19.27-30; Mr. 10.28-31)  </div><div class='p'> <span class="verse" id="V28">28&#160;</span>Tutai Pedro ayaak:  </div><div class='p'>—Apuh, jutii aidautik ashí iina ajutjamaina duka ukuinaku, ame nemagkabiaji, tau.   </div><div class='p'> <span class="verse" id="V29">29&#160;</span>Tutai Jesús ayaak:  </div><div class='p'>—Dekas tajime, ashí aents Apajuí inabaujin etsejuinak jeen, nuwen, yachi aidaun, uchijí aidaun, apajin dukujijai ukukiag yujaidauk,   <span class="verse" id="V30">30&#160;</span>jujú nugka jui pujusash, ni ukukbaujin nagkaesau jukiagtinai, nuigtú atak atina duish pujut tuke atina nunash jukitnai.   </div><div class='s'>Kampatuma juna Jesús ni mantamnatnuji etsegkamu </div> <div class='r'>(Mt. 20.17-19; Mr. 10.32-34)  </div><div class='p'> <span class="verse" id="V31">31&#160;</span>Jesús ni jintintaiji doce aina nuna akanak chichajak: “Yamai Jerusalén wegag dui, profeta aidau Aentsmaga akiinau nuniktinun ashí agajajua nunú uminkattawai.   <span class="verse" id="V32">32&#160;</span>Nuniau asamtai aents judiochu aidaunum sujukagtatui, dutikawagmatai pegkegchau chichajuinak, dushikinak usukiagtatui;   <span class="verse" id="V33">33&#160;</span>dutikawag asuttanash asut awa awajtuinakuag maawagtatui; tujash kampatum tsawanta dui nantaktatui”, tau.   </div><div class='p'> <span class="verse" id="V34">34&#160;</span>Nunak jintintaiji aidauk makichkish shiig dekachajui, wajina takua tawa nuna shiig dekamainchau dekapedau asag.   </div><div class='s'>Jericonmaya wainmachu wainmakbau </div> <div class='r'>(Mt. 20.29-34; Mr. 10.46-52)  </div><div class='p'> <span class="verse" id="V35">35&#160;</span>Jesús Jericó jegattak wegai, aents wainmachu jintá yantamen ekeemas: Kuichik sujustajum, tusa segamá eketu.   <span class="verse" id="V36">36&#160;</span>Nuniau kuashat aents nagkaemainak pampainamun antuk, wagka imatainawa tusa iniimu.   <span class="verse" id="V37">37&#160;</span>Tutai, Jesús nazaretnumia wetai imatuinawai tusag ujaidau.   <span class="verse" id="V38">38&#160;</span>Tiagtai senchi untsumak:  </div><div class='p'>—¡Jesusah, David weantu uchijiyah, minash wait anenjugta! wajau.   </div><div class='p'> <span class="verse" id="V39">39&#160;</span>Imattai aents eemak ashinaidau itatkati tusag jiyaidau, tujash nigka nuní senchi untsumak:  </div><div class='p'>—¡David weantu uchijiyah, minash wait anenjugta! wajau.   </div><div class='p'> <span class="verse" id="V40">40&#160;</span>Wainmachu imatbaun antuk Jesús wajantá:  </div><div class='p'>—Jukijum jui itagtuatajum. Timatai ejentuntam, iniak:   <span class="verse" id="V41">41&#160;</span>—¿Utugtukti tusamea wakegame? tau.  </div><div class='p'>Tama ni ayaak:  </div><div class='p'>—Apuh, wainmaktasan wakegajai, tau.   </div><div class='p'> <span class="verse" id="V42">42&#160;</span>Tutai Jesús chichajak:  </div><div class='p'>—¡Wainmakta! Ame dekaskeapi tame dui tsagajume, tiu.   </div><div class='p'> <span class="verse" id="V43">43&#160;</span>Tusá tamawaik wainmakui. Nunik Apajuin emematkamaikia Jesusan nemagkauwai. Tuja ashí aents nuna wainkajushkam Apajuin emematuidau.   </div><ul class='tnav'>
<li><a href='index.htm'>Lucas</a></li>
<li><a href='LUK17.htm'>&lt;</a></li>
<li><a href='LUK.htm'>18</a></li>
<li><a href='LUK19.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
