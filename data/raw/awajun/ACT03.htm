<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Takasbau 3</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/ACT03.htm" />
</head>
<body>
<ul class='tnav'>
<li><a href='index.htm'>Takasbau</a></li>
<li><a href='ACT02.htm'>&lt;</a></li>
<li><a href='ACT.htm'>3</a></li>
<li><a href='ACT04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Aents wekaechau etsagagbau </div> <div class='p'> <span class="verse" id="V1">1&#160;</span>Makichik tsawantai Pedro, Juagjai jega Apajuí ememattainum weedau a las tres wajasú ai, Apajuí aujtai jegau asamtai.   <span class="verse" id="V2">2&#160;</span>Nuanui jega Apajuí ememattai waitiji daaji Shiijam tutainum, aents akiinmawaik shutú akiinau pujau, nuna kashí kashinig itan apujuidau, nui aents wainiagtai kuichkin segamtí tusag.   <span class="verse" id="V3">3&#160;</span>Nunin asa Pedro Juagjai jega Apajuí ememattainum wayatatus minidaun wainak:  </div><div class='p'>—Wait aneasam kuichik sujustá, tusa segau.   </div><div class='p'> <span class="verse" id="V4">4&#160;</span>Tama Pedro Juagjai esetug diinau, nunik Pedro chichajak:  </div><div class='p'>Diijattsata, tiaju.   </div><div class='p'> <span class="verse" id="V5">5&#160;</span>Tama niishkam diyau piipichinakesh sujustatuapi tusa.   <span class="verse" id="V6">6&#160;</span>Nunitai Pedro chichajak:  </div><div class='p'>—Kuichkik atsugtawai, oroshkam atsugtawai, tujash ajuta nuna amastajame; Jesucristo nazaretnumiaya nuna daajin wajaktá nunikam wekaesata.   </div><div class='p'> <span class="verse" id="V7">7&#160;</span>Takug uwejí untsujin achiká awajkiu, dutikamuik nawenig nuigtú wanusenish pegkeg wajasú.   <span class="verse" id="V8">8&#160;</span>Nunik tseke wajakí wekagu, nunik ditajai ijunag jega Apajuí ememattainum nigki wekaegas tsekeas dekapki, Apajuí emematki wayau.   <span class="verse" id="V9">9&#160;</span>Ashí aents aidau wekaegas Apajuin emematun wainkag,   <span class="verse" id="V10">10&#160;</span>senchi puyatkaju nuigtush ishamkaju nu nunikmatai, nu aentsnak jega Apajuí ememattai waitiji Shiijam tutainum ekeemas kuichkin segamnun wainin asag.   </div><div class='s'>Salomón waiti aagjamu tutainum Pedro chichakbau </div> <div class='p'> <span class="verse" id="V11">11&#160;</span>Shutú etsagagbauwa duka Pedronak, Juagjai idaichau, nunitai ashí aents aidauk puyatkag pisajag Salomón waiti aagjamu tutainum pujuagtatman jegaantaju.   <span class="verse" id="V12">12&#160;</span>Nunidaun Pedro wainak aents aidaun chichajak: “Israel aidauwah, ¿wagka ju junikmataish puyatkaugme? ¿Wagka iina senchijin nuniachkuish jutii pegkeg takau asaja ju aents awajkim wekaekui diimaina imatikagtagme?   <span class="verse" id="V13">13&#160;</span>Junak iina muunji Abraham, Isaac, Jacob aina nuna Apajuiji, iina muunji aajakajua nuna Apajuijiya nunú, niina Uchijí Jesusan ememattinme tusa jutikae; atum sujukagmin Pilatok akupkata taig atum dakitjau ainajum nuna.   <span class="verse" id="V14">14&#160;</span>Atumek Pegkejam Pegkejan takauwa nu dakitjauwaitjume, dutikakjum magkagtina nunú jiiktá tusajum segauwaitjume;   <span class="verse" id="V15">15&#160;</span>dutikakjum mau ainagme pujutan sukagtina nunú, tujash jakamtaish Apajuí inankiuwai duka jutiik wainkau ainaji.   <span class="verse" id="V16">16&#160;</span>Jesusa daaji dekaskeapi tabaunum ni etsagaje, atum wainjum junak nuigtush dekajum nunak; ni dekaskeapi tabau asa shiig etsagaja juka atumesh ashí wainjume.   </div><div class='p'> <span class="verse" id="V17">17&#160;</span>“Yatsug aidauh, atumek dekachu asajum apujum aidaujai dutikauwaitjum nunak, dekajai.   <span class="verse" id="V18">18&#160;</span>Tujash junak Apajuí umiké, yaunchuk ashí niina profetaji aajakajua nui niina Cristujig aatus waittsatnai tusa etsegkauwa nuna.   <span class="verse" id="V19">19&#160;</span>Nunin asamtai tudau takat idaikujum pujutjum yapajiatajum, atumí tudaujum aidaunash esaktugmagtinme, dutijamawag Apajuí ichichmamtan amastinme;   <span class="verse" id="V20">20&#160;</span>dutika Apajuí Cristo Jesusan awetugmati yaunchuk tujamiajua nuna.   <span class="verse" id="V21">21&#160;</span>Yamaikik Jesucristuk nayaimpinmag pujuttawai, nuniai Apajuí ashí wají aidau yamagmitkamu tsawan atinun, yaunchuk niina profetaji pegkejam aidau batsamajakajua nui etsegkauwa nu jegatí tusa.   <span class="verse" id="V22">22&#160;</span>Moiseschakam iina muunji aajakajua nuna chichajak: ‘Apu, atumi Apajuigmia nu, atumi yatsum aina juiyan etegkatnai makichik profetan wiya juninun; dutikamtai mina antugtajum jutiksagmek ashí wají aidaun tujamtina duka umigkatajum;   <span class="verse" id="V23">23&#160;</span>wagki ashí aents nunú profeta tabaun antugchauk niina aentsjig achagtinai’,<a href="#FN1" class="notemark">*<span class="popup">Dt. 18.15, 18, 19.</span></a> tiuwai.   </div><div class='p'> <span class="verse" id="V24">24&#160;</span>“Ashí profeta aidau, Samuel pujujakua nui nagkamas batsamsajua dushakam, ju tsawan aidaun pachis etsegkaju ainawai.   <span class="verse" id="V25">25&#160;</span>Profeta aidaun Apajuí anagkuauwa duka atumdauwai, nuigtú jutii muunji aajakajua nujai chichaman apakajua dushakam, Abrahaman chichajak: ‘Ashí nugkanmaya aents aina duka, amina tijajum akiinak weagtina nuiya makichik akiinatna dui pegkegnum yumigsamu agtinai’,<a href="#FN2" class="notemark">†<span class="popup">Gn. 12.3 y 22.18.</span></a> tiuwai.   <span class="verse" id="V26">26&#160;</span>Apajuí ni Uchijin inanki dekatkauk atumná awetugmae, pegkegnum yaimpaktinme dutikam makí makichik tudaujin idaiyinak yapajinatnume tujamu asa”.   </div><ul class='tnav'>
<li><a href='index.htm'>Takasbau</a></li>
<li><a href='ACT02.htm'>&lt;</a></li>
<li><a href='ACT.htm'>3</a></li>
<li><a href='ACT04.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V23">3:23</a>
<span class="ft">Dt. 18.15, 18, 19.</span></p>
<p class="f" id="FN2"><span class="notemark">†</span><a class="notebackref" href="#V25">3:25</a>
<span class="ft">Gn. 12.3 y 22.18.</span></p>

<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
