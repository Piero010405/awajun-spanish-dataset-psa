<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Salmos 121</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/PSA121.htm" />
</head>
<body>
<ul class='tnav'>
<li><a href='index.htm'>Salmos</a></li>
<li><a href='PSA119.htm'>&lt;</a></li>
<li><a href='PSA.htm'>121</a></li>
<li><a href='PSA122.htm'>&gt;</a></li>
</ul>
<div class="main">
 
<div class='chapterlabel' id="V0"> 121</div><div class='s'>Tuke Pujuuwai amina kuitamjamnuk </div> <div class='d'>Atushat wekaeku Apajuíyai anentaimsa kantabau </div> <div class='q'> <span class="verse" id="V1">1&#160;</span>Muja aidaun pagkain diyakun:  </div><div class='q'>¿Tuwiya taag minash ayamjutkainta? tajai.   </div><div class='q'> <span class="verse" id="V2">2&#160;</span>Minak Tuke Pujuu nayaimpin nugkajai najanauwa nunú yainkattawai.   </div><div class='q'> <span class="verse" id="V3">3&#160;</span>¡Apajuík waitkastinme tusag  </div><div class='q'>makichkish idaituschattawai!  </div><div class='q'>¡Amina kuitamjamna duka makichkish kanatsui!   </div><div class='q'> <span class="verse" id="V4">4&#160;</span>Nigka makichkish kanuchui;  </div><div class='q'>Israel aents aidaun kuitamna duka  </div><div class='q'>makichkish kanuchui.   </div><div class='b'> &#160; </div> <div class='q'> <span class="verse" id="V5">5&#160;</span>Tuke Pujuu aminak kuitamjamui;  </div><div class='q'>Tuke Pujuu aminak ejaka kuitamjamui.  </div><div class='q'>Niig amina yaimpaktatus amejai ijutkawai.   </div><div class='q'> <span class="verse" id="V6">6&#160;</span>Tuja tsawaishkam etsag senchi sukupakug  </div><div class='q'>waitkagmaschattawai,  </div><div class='q'>antsag nantushkam waitkagmaschattawai.   </div><div class='b'> &#160; </div> <div class='q'> <span class="verse" id="V7">7&#160;</span>Ishamain ataish,  </div><div class='q'>Tuke Pujuu ejapak kuitamjamui;  </div><div class='q'>tuja nii amina pujutjumnash kuitamjutpawai.   </div><div class='q'> <span class="verse" id="V8">8&#160;</span>Tuke Pujuuk yamaya juwish, tuja ajumaish  </div><div class='q'>ame tuwi wetatme nuniaminish,  </div><div class='q'>tuja wakitki minaminish,  </div><div class='q'>nigki tuké kuitamjamkatnai.   </div><ul class='tnav'>
<li><a href='index.htm'>Salmos</a></li>
<li><a href='PSA119.htm'>&lt;</a></li>
<li><a href='PSA.htm'>121</a></li>
<li><a href='PSA122.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
