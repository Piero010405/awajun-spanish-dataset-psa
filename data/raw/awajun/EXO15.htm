<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Éxodo 15</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/EXO15.htm" />
</head>
<body>
<ul class='tnav'>
<li><a href='index.htm'>Éxodo</a></li>
<li><a href='EXO14.htm'>&lt;</a></li>
<li><a href='EXO.htm'>15</a></li>
<li><a href='EXO16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='s'>Moisés Tuke Pujuun emematak kantamamu </div> <div class='p'> <span class="verse" id="V1">1&#160;</span>Tuke Pujuu ayamjuka uwemtikjam, Moisés nii wegantu Israel aents aidaujai Niina emematuinak juna aatus kantamawajui:  </div><div class='b'> &#160; </div> <div class='q'>“Tuke Pujuun, eme anentsan kantamjuatjai,  </div><div class='q'>wagki niina senchijin ashí depetmak,  </div><div class='q'>shiwag caballojin entsatkau aidaun  </div><div class='q'>nayantsanum ijinau asamtai.   </div><div class='q'> <span class="verse" id="V2">2&#160;</span>Tuke Pujuu minak senchimtijawai,  </div><div class='q'>niyai mina ayamjumataijuk,  </div><div class='q'>nuadui wika niina kantamjajai.  </div><div class='q'>Niiyai dekas mina Apajuíjuk,  </div><div class='q'>nuadui shiig aneasan ememattatjai.  </div><div class='q'>Niiyai dekas mina apajun Apajuíji,  </div><div class='q'>nuadui wika tuke niina etsagjatnaitjai.   </div><div class='q'> <span class="verse" id="V3">3&#160;</span>Tuke Pujuuwa nunuwai dekas maanitan yachak.  </div><div class='q'>Niina daajig dekas Tuke Pujuu tutayai.   </div><div class='b'> &#160; </div> <div class='q'> <span class="verse" id="V4">4&#160;</span>“Faraógka carrojinak, ashí niina suntaji aidaujai,  </div><div class='q'>nuigtu suntaja apuji dekas yacha etegjamu  </div><div class='q'>aidaunashkam Tuke Pujuu nayantsanum aepá ijinae.   </div><div class='q'> <span class="verse" id="V5">5&#160;</span>Nuadui ditak nayantsa kunajin  </div><div class='q'>shiig initak kayajai betek tepeawaje.   </div><div class='b'> &#160; </div> <div class='q'> <span class="verse" id="V6">6&#160;</span>“Chah, Tuke Pujuuwah,  </div><div class='q'>amina senchigmijai iina shiwaajig ijinamume,   </div><div class='q'> <span class="verse" id="V7">7&#160;</span>Amina senchigmijai, shiwaajum aidauk depetnaitme.  </div><div class='q'>Iman asam ame kajekbaugmin chijichi kagaku  </div><div class='q'>apemaina numamtuk ijina emegkagmaume.   </div><div class='q'> <span class="verse" id="V8">8&#160;</span>Ame dase awemamu nayantsan umpui jimaituk akankae.  </div><div class='q'>Dutikamu asa yaakat peejamua iman wajasmae.  </div><div class='q'>Nayantsa initkenish yumik buchittsuk asae.   </div><div class='q'> <span class="verse" id="V9">9&#160;</span>Iina shiwaaji anentaimas:  </div><div class='q'>‘¡Pataetukagmi! Dutika amainagkaja  </div><div class='q'>ijinku wajiji yajutka tinamdaekagmi’ tiaje.   </div><div class='q'> <span class="verse" id="V10">10&#160;</span>Tujash ame dase senchi dasenmikakam  </div><div class='q'>nayantsa ejapeen aepá emegkakmaume.  </div><div class='q'>Nuadui plomo ajugkam tepegama numamtuk tepeawagmae.   </div><div class='b'> &#160; </div> <div class='q'> <span class="verse" id="V11">11&#160;</span>“¡Chah, Tuke Pujuuwah!  </div><div class='q'>¡Aents aidau apajuímtaiji aina duka kuashtai!  </div><div class='q'>¿Tujash amejai betek amainush tikichish aintash?  </div><div class='q'>¡Ima ameketme pegkejam muunmek!  </div><div class='q'>¡Ameketme ashí senchigtinmek!  </div><div class='q'>¡Ameketme wainchatai aidau  </div><div class='q'>ishamain iwainam ibaumek!  </div><div class='q'>¡Ameketme ememattaimek!   </div><div class='q'> <span class="verse" id="V12">12&#160;</span>Amina senchijum iwainakume, dutikawamin  </div><div class='q'>nugka ujani egiptunmaya aidaunak kujag emegkaje.   </div><div class='q'> <span class="verse" id="V13">13&#160;</span>Amek amina aentsjum aidau  </div><div class='q'>shiig senchi aneau asam,  </div><div class='q'>amina senchigmin uwemtikjaume;  </div><div class='q'>nuadui amina senchigminig uyunkagtusam ekagtame  </div><div class='q'>nugka pegkeg anagkagtuawaitam  </div><div class='q'>nuwi jegatnume tusam.   </div><div class='q'> <span class="verse" id="V14">14&#160;</span>Juna aents tikich nugkanmaya aidau antukag  </div><div class='q'>senchi ishamainak kujainiagtatui;  </div><div class='q'>tuja filisteo aidaushkam sapigmainak najaimaku  </div><div class='q'>wajukmaina numamtuk tuni tunija iyainiagtatui.   </div><div class='q'> <span class="verse" id="V15">15&#160;</span>Tuja Edom nugkanmaya suntaja apuji aidauk, ishamkag wakan wajasagtatui.  </div><div class='q'>Tuja Moab nugka apuji aidaushkam  </div><div class='q'>ishamainak kujainiagtatui.  </div><div class='q'>Nuninai Canaán nugkanum batsamin aidaushkam  </div><div class='q'>ishamkag wainkauch dekapmamiagtinai.   </div><div class='q'> <span class="verse" id="V16">16&#160;</span>¡Chah, Tuke Pujuuwah,  </div><div class='q'>aatus sapigmainak anentaimjatnume!  </div><div class='q'>Amina senchijum iwainam juna dekainak  </div><div class='q'>kaya buchitmainchauwa nunin wajastinme,  </div><div class='q'>nunikmatai amina aentsjum ame uwemtijamu  </div><div class='q'>aina juka ame nugka anagkuawaitam  </div><div class='q'>nuwi shiig utsaanatnume.   </div><div class='q'> <span class="verse" id="V17">17&#160;</span>¡Chah, Tuke Pujuuwah,  </div><div class='q'>jukagtukim aminu atin muja etegkamua  </div><div class='q'>nuwi pujustinme tusam ejekagtuata!  </div><div class='q'>¡Ame nuwi pujustinme tusam etegkauwaitme,  </div><div class='q'>tuja duka amina jem ame pujustin emtikam umikuitme!   </div><div class='q'> <span class="verse" id="V18">18&#160;</span>¡Chah, Tuke Pujuuwah,  </div><div class='q'>amek yamaish, kashinish, ajumaya duish  </div><div class='q'>tuke inama pujutnaitme!” tiuwai.   </div><div class='s'>María kantamamu </div> <div class='p'> <span class="verse" id="V19">19&#160;</span>Faraógka carroji maanitai aidaunum, caballo maanitai aidaunum suntag aidau pekamiag nayants buku wajasmatai utsaanawag shimuidaun, Tuke Pujuu yumin awakeak yutua emegkajui. Tujash Israel aents aidauk bukunum shiig katiajajui.   </div><div class='p'> <span class="verse" id="V20">20&#160;</span>Nunikagmatai Tuke Pujuu chichamen etsegtin María, Aarógka umayi, panderetan juki awatak kantamtai, ashí nuwa aidauk ditashkam panderetan awaituinak nantsemaidau.   <span class="verse" id="V21">21&#160;</span>Imaniagtai María ditajai ijunag kantamak:  </div><div class='q'>“¡Tuke Pujuu eme anentsajum kantamjuatajum,  </div><div class='q'>shiwag caballonum maanin aidau entsatkau minidaun  </div><div class='q'>nayantsanum aepá ijinak depetmaku asamtai!”  </div><div class='q'>waja wajas kantamu.   </div><div class='s'>Yumi yapaunum jegamu </div> <div class='p'> <span class="verse" id="V22">22&#160;</span>Moisés nii wegantu Israel aents aidaujai nayants kajis ain tutainum batsatu juwakiag, uwejush Shur tutainum kampatum tsawan yumi atsamunum shimu batsatu.   <span class="verse" id="V23">23&#160;</span>Nunik shima shimakua yumi aunum jegawajui, tujash nunú yumik yapau asamtai uwagchajui. Nuadui nunú nugka daajinak “Mará”<a href="#FN1" class="notemark">*<span class="popup">“Mará” tawa nunak hebreo chichamnumak “yapau” taku tawai.</span></a> adaikajui.   </div><div class='p'> <span class="verse" id="V24">24&#160;</span>Nuadui Israel aents aidau, Moisésa kajejuk pegkegchaun chichajuinak: “¿Yamaish iish wajig uwagtaji?” tusa imatjuinau.   <span class="verse" id="V25">25&#160;</span>Imatjuinam Moisés Tuke Pujuu yainkati tusa segauwai. Tusa segam, Tuke Pujuu Moisésan inaktusui numi uchuchiji wajaun. Nuna Moisés tsupik juki yuminum ajugkui, dutikam yumi sakam pegkeg wajasui.  </div><div class='p'>Tuja nunú nugkanum Tuke Pujuu ditan dekapsauwai, dutika nuadui dita chicham umikagtinun susauwai.   <span class="verse" id="V26">26&#160;</span>Dutika chichajak: “¡Wi Tuke Pujuu atumi Apajuígmetag nunú tabau puyatjusa antukjum wi wakegamu takakjum, chicham umiktinun wi amasuitjim nunú betek umiakjuminig, egiptunmaya aidaun jata awetiuwaitag dutikanuk atumnak makichkish awetishtatjime! ¡Witjai Tuke Pujuu atumi etsagaumainnuk!” tiuwai.   </div><div class='p'> <span class="verse" id="V27">27&#160;</span>Tusa tiajam shimui shimuinakua Elim tutainum, doce yumi pukuni jiinu, nuigtu setenta palmera aidau ijununum jegawajui, nunikag pukuni jiinainamunum ayaumas aakmajag batsamsajui.   </div><ul class='tnav'>
<li><a href='index.htm'>Éxodo</a></li>
<li><a href='EXO14.htm'>&lt;</a></li>
<li><a href='EXO.htm'>15</a></li>
<li><a href='EXO16.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V23">15:23</a>
<span class="ft">“Mará” tawa nunak hebreo chichamnumak “yapau” taku tawai.</span></p>

<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
