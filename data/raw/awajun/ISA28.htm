<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Isaías 28</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/ISA28.htm" />
</head>
<body>
<ul class='tnav'>
<li><a href='index.htm'>Isaías</a></li>
<li><a href='ISA11.htm'>&lt;</a></li>
<li><a href='ISA.htm'>28</a></li>
<li><a href='ISA30.htm'>&gt;</a></li>
</ul>
<div class="main">
 
<div class='ms'>Israel aents aidau pachisa kuashat agagbau  </div><div class='chapterlabel' id="V0"> 28</div><div class='mr'>(28—35)  </div><div class='s'>Yaakat Samaria tsainkattawai tusa etsegkamu </div> <div class='q'> <span class="verse" id="V1">1&#160;</span>¡Chah, Samariayah,  </div><div class='q'>amina nugkemek pegkeg  </div><div class='q'>shiig tsapau wajasuitam duwi,  </div><div class='q'>Efraín aents nampen aina duka aminí ememainawai!  </div><div class='q'>Untsu atumi apujig yagkug pegkejuch aidau  </div><div class='q'>kagaka megkagama numamtuk megkagainawai.  </div><div class='q'>Samarianmak ima aents nampen aina duke piyak awai.   </div><div class='q'> <span class="verse" id="V2">2&#160;</span>Makichik aents senchigtin  </div><div class='q'>Tuke Pujuu etegkamu pujawai,  </div><div class='q'>niina senchijig bicha kakegak ishamain wajama imanai,  </div><div class='q'>tuja dase senchi dasentak magkagtina iman,  </div><div class='q'>yumi senchi yutug, nujag pimak ijijatna imanai.  </div><div class='q'>Iman asa samarianmaya aents  </div><div class='q'>aidaunak makichkia shitamuik ajuattawai.   </div><div class='q'> <span class="verse" id="V3">3&#160;</span>Dutikak Efraín wegantu nampen wajasu aidau,  </div><div class='q'>yaakat Samaria pegkeg asamtai,  </div><div class='q'>emema batsata nunak nii tsaika ajapatnai.   </div><div class='q'> <span class="verse" id="V4">4&#160;</span>Dutikamtai nunú nugka pegkegnum  </div><div class='q'>yagkug kagaku ayá duka,  </div><div class='q'>higo tsamajun aents ajantutsuk akaka yuwa  </div><div class='q'>amuwama numamtuk awajam agtatui.   </div><div class='q'> <span class="verse" id="V5">5&#160;</span>Untsu nunú tsawantin aents niina umijin aidau  </div><div class='q'>iwaku juwagtina nuna atsejutaiji, dekas pegkeg atina duka,  </div><div class='q'>Tuke Pujuu ashí senchigtina nunuwai.   </div><div class='q'> <span class="verse" id="V6">6&#160;</span>Tuja apu chichama epegkin aidaunashkam  </div><div class='q'>Apajuí shiig takau emaktinai,  </div><div class='q'>tuja suntag yaaktan kuitamin aidaunash wajiumitkaktinai.   </div><div class='s'>Jerusalégnak tsaikagtatui tusa etsegkamu </div> <div class='q'> <span class="verse" id="V7">7&#160;</span>Tuja profeta aidaushkam sacerdote aidaujai,  </div><div class='q'>senchi vinon umuidau asag,  </div><div class='q'>nampejag winchainainak tukumak iyá yujawai;  </div><div class='q'>imanik nampedau asag,  </div><div class='q'>Apajuí chichamenak antukchamin batsatui.   </div><div class='q'> <span class="verse" id="V8">8&#160;</span>Nuadui dita mesajinig  </div><div class='q'>ayatak tsumain iyakbau ayawai,  </div><div class='q'>makichkish iyaka tsuwapachbauk atsawai.   </div><div class='q'> <span class="verse" id="V9">9&#160;</span>Tuja mina chichagtuinak:  </div><div class='q'>“¡Taata nunikam aminash Apajuísh  </div><div class='q'>wajina iwaintugmake, nunú uchi piipich   </div><div class='q'> <span class="verse" id="V10">10&#160;</span>papii augchau unuimagti  </div><div class='q'>tusa a, ba, cha, da, jintinmaina numamtuk  </div><div class='q'>jintinkagtuata!” tusa dushiktuinawai.   </div><div class='q'> <span class="verse" id="V11">11&#160;</span>Tuja atumek nampekjum  </div><div class='q'>pegkegchau chichá batsatu asajum,  </div><div class='q'>chicham antut dakitau asagmin,  </div><div class='q'>aents tikich chichaman chichaaku aidau  </div><div class='q'>amuktinme tusa Apajuí idaitamsattawai.   </div><div class='q'> <span class="verse" id="V12">12&#160;</span>Yaunchuk Apajuí chichagtamainak:  </div><div class='q'>“Juwig utugchatak atsawai, juwi ayamainaitjume,  </div><div class='q'>aents pimpikiuk ayamsati”, tusa tujabiuwai.  </div><div class='q'>Tujash atumek tusa tujamaig antugkachuitjume.   </div><div class='q'> <span class="verse" id="V13">13&#160;</span>Nuadui Tuke Pujuu atumnak  </div><div class='q'>uchi piipich papii augtan unuimagti tusa  </div><div class='q'>chichagmaina numamtuk chichagtamkattawai.  </div><div class='q'>Uchi piipich yama wekagama numamtin atatjume,  </div><div class='q'>nunin asajum tuntupmin iyagjum,  </div><div class='q'>najaimakjum nantakchamin dekaptatjume.   </div><div class='q'> <span class="verse" id="V14">14&#160;</span>Atum datsantainchau aidau  </div><div class='q'>Jerusalégnum apu wajasjum, inamak batsatu aidautijum  </div><div class='q'>Tuke Pujuu tujama nunú antuktajum.   </div><div class='q'> <span class="verse" id="V15">15&#160;</span>Atum chichaakjum:  </div><div class='q'>“Ii aidautik jinau aidaujai chicham umikji”, tajume.  </div><div class='q'>Tuja atumek asirianmaya suntag aidau ishamakjum  </div><div class='q'>iwanchnum sujumankaugme, nii kuitamjamkati tusajum.  </div><div class='q'>Nuniku asajum, chichakjum:  </div><div class='q'>“Iinak makichkish mantamainchau ainawai,  </div><div class='q'>wagki nunú iina shiwaaji aidaunak  </div><div class='q'>tsanuja dushijattawai”, tajume.   </div><div class='q'> <span class="verse" id="V16">16&#160;</span>Nuadui Tuke Pujuu chichaak:  </div><div class='q'>“Siógnum makichik kaya etegkamu shiig pegkeg akikan apusattajai,  </div><div class='q'>nunú atatui dekas ima eme anentsa diitai.  </div><div class='q'>Nunú kayanum ekeni jegamnaktatui.  </div><div class='q'>Nunú kayanum kajinas anentaimaidauk  </div><div class='q'>shiig agkan batsamsagtinai.   </div><div class='q'> <span class="verse" id="V17">17&#160;</span>Nunú jegamku, tunin ai tusa  </div><div class='q'>plomo nená diitia numamtin  </div><div class='q'>atatui shiig takamua nunú.  </div><div class='b'> &#160; </div> <div class='q'>“Atumek egiptunmaya aidau  </div><div class='q'>ayamjutpaktatui tajume,  </div><div class='q'>tujash ditanak asirianmaya suntag senchigtin aidau  </div><div class='q'>namak dujajak tajaka ajapama numamtuk ijinawagtinai.”   </div><ul class='tnav'>
<li><a href='index.htm'>Isaías</a></li>
<li><a href='ISA11.htm'>&lt;</a></li>
<li><a href='ISA.htm'>28</a></li>
<li><a href='ISA30.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
