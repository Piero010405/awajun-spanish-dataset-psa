<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Deuteronomio 1</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/DEU01.htm" />
</head>
<body>
<ul class='tnav'>
<li><a href='index.htm'>Deuteronomio</a></li>
<li><a href='NUM27.htm'>&lt;</a></li>
<li><a href='DEU.htm'>1</a></li>
<li><a href='DEU04.htm'>&gt;</a></li>
</ul>
<div class="main">
 <div class='mt2'>Chicham umiktin aidau agagbau aajakua nunú <br/> ataktu pataka agagbau  </div><div class='mt'>Deuteronomio   
</div><div class='chapterlabel' id="V0"> 1</div><div class='s'>Apajuí Israel aents aidaun anagkuawa nuna pachis Moisés muja Horebnum pujusa ditan ataktu ujakbau </div> <div class='p'> <span class="verse" id="V1">1&#160;</span>Juna Moisés namak Jordágka amain etsa minitaiya nuni uwejush awa nuwi pujus, Israel aents aidaun ujakui. Nunú uwegshuk Arabá nugkanum awai. Tuja duka yaakat Suf tawa nujai niniaku nugka Parán, Tótel, Labán, Haserot, Dizahab aatus aajaku aina nuwi awai.   <span class="verse" id="V2">2&#160;</span>Tuja Cades-barnea jegamuk Horebnum juwaki jinta Seírnum wetaya duke wea weakua once tsawanta imajin jegawai.   </div><div class='p'> <span class="verse" id="V3">3&#160;</span>Tuke Pujuu Moisésan Israel aents aidau ujakta tusa tima ujakua nunak,   <span class="verse" id="V4">4&#160;</span>amorreo aents aidaun apuji Sejón Hesbón nugkanum pujaun, tuja Basán nugka apuji Og aajakua nujai depetuk amuka, nuigtu Astarot nugkanum yaakat Edrei tawa nuwiyanashkam depetuk amukua duwi pujus, cuarenta mijan jegá, once nantu taka makichik tsawan tsawaju ai, Moisés Apajuí tibaunak imatiksag Israel aents aidaun ujakui.   </div><div class='p'> <span class="verse" id="V5">5&#160;</span>Nunak Israel aents aidauk namak Jordágka tsumujin Moab nugkanum batsatun, Moisés dita umikagtinun juna aatus chichajak:   </div><div class='p'> <span class="verse" id="V6">6&#160;</span>“Muja Horebnum batsatjin Tuke Pujuu iina Apajuíji juna aatus chichagtamak: ‘Atumek juju muja juwig kuashat tsawan batsamsaugme.   <span class="verse" id="V7">7&#160;</span>Nuadui aakjum aidau tegakjum, wajijum yajuakjum amorreo aents aidau batsatbaunum mujá wetajum. Nunikjum nuna yantamen tikich nugka ayá nuwi batsamsatajum. Duka nugkak juju ainawai: Arabá nugka, ikam tepaju, nugka paka weaju, Néguev nugká, nugka nayantsa pakaji, canaágnumia aents aidau nugke, nuigtu Líbano nugka, namak shiig múun Eufratesa aatus jegawai.   <span class="verse" id="V8">8&#160;</span>Wi nunú nugka aina nunak atumin amaajime. Wetajum nunikjum nunú nugka jukitajum, nunak atumi apachjum Abraham, Isaac, Jacob aajaku aina nuna uchiji wegantu aidaun susatnaitjai tusan anagkuawaitjai’, tujutmayi” tiuwai Moisés.   </div><ul class='tnav'>
<li><a href='index.htm'>Deuteronomio</a></li>
<li><a href='NUM27.htm'>&lt;</a></li>
<li><a href='DEU.htm'>1</a></li>
<li><a href='DEU04.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
