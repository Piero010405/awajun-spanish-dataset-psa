<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Génesis 36</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/GEN36.htm" />
</head>
<body>
<ul class='tnav'>
<li><a href='index.htm'>Génesis</a></li>
<li><a href='GEN35.htm'>&lt;</a></li>
<li><a href='GEN.htm'>36</a></li>
<li><a href='GEN37.htm'>&gt;</a></li>
</ul>
<div class="main">
 
<div class='chapterlabel' id="V0"> 36</div><div class='s'>Esaú uchiji wegantu aidau </div> <div class='r'>(1 Cr. 1.34-54)  </div><div class='p'> <span class="verse" id="V1">1&#160;</span>Juju aajaku ainawai Esaú, Edom tutaya nuna uchiji wegantu aidauk.   <span class="verse" id="V2">2&#160;</span>Esaú jimag nuwan Canaán nugkanmaya aidaun nuwatkauwai. Jeteke aajakui Adá, hitita aents Elón aajakua nuna nawanji, untsu awan nuwe aajakui Oholibamá, Aná nawanji heveo aents Sibón aajakua nuna tijaji.   <span class="verse" id="V3">3&#160;</span>Nuigtushkam Ismaela nawanjin Nabaiota umayi Basemat aajakua nuna nuwatkauwai.   <span class="verse" id="V4">4&#160;</span>Adá Esaún uchigmatkauwai uchi aishmagkun Elifazan, untsu Basemat uchigmatkauwai uchi aishmagkun Reuel.   <span class="verse" id="V5">5&#160;</span>Tuja Oholibamá uchigmatkauwai uchi aishmag aidaun: Jeús, Jaalam, Coré aatus. Juju aajaku ainawai Esaú uchiji nii Canaán pujusmatai akiinkaju aidau.   </div><div class='p'> <span class="verse" id="V6">6&#160;</span>Canaán pujau Esaú niina nuwe aidaun, uchiji aidaun, nawanji aidaujai ashí aents niina jeen batsamin aidaunashkam imatiksag yajuak weuwai tikich nugkanum niina yachi Jacobjai pujamun ukuki kanak pujustatus. Nuigtushkam niina tagkuji aidaun Canaán pujusa uyugkamunak wajijijai ashí yajuak weuwai.   <span class="verse" id="V7">7&#160;</span>Ditak kuashat tagkugtin asag, nunú nugkanmakek mai pujumainchau aajakui; nuigtushkam nunú nugkanmak tagku ayugmainchakam atsujakui.   <span class="verse" id="V8">8&#160;</span>Nuniau asamtai, Esaú Edom tutaya duka, nugka Seír tawa nuna mujajin pujustatus weuwai.   </div><div class='p'> <span class="verse" id="V9">9&#160;</span>Juju aajaku ainawai Esaú wegantu aidau, edomnumia aents aajaku aina nuna apaji. Ditak nugka Seír tawa nuna mujajin batsamajakajui.   </div><div class='p'> <span class="verse" id="V10">10&#160;</span>Tuja Esaú uchiji aajaku aina nuna daaji aidauk juju ainawai: Elifaz Adáyai akiidau, Reuel Basematai akiidau.   <span class="verse" id="V11">11&#160;</span>Tuja Elifazan uchiji aidauk: Temán, Omar, Sefó, Gatam, Quenaz aatus aajaku ainawai.   <span class="verse" id="V12">12&#160;</span>Elifaz tikichin ikaa nuwen Timná daagtinun nuwatkauwai. Dutika nuwi akiauwai makichik uchi aishmagkun dutika adaikauwai Amalec. Juju aajaku ainawai Esaún nuwe Adá aajakua nuna uchiji wegantu aidau.   </div><div class='p'> <span class="verse" id="V13">13&#160;</span>Untsu Reuelan uchiji aidauk: Náhat, Zérah, Shamá, Misá aatus aajaku. Tuja juju aina juka Esaún nuwe Basemat aajakua nuna uchiji wegantu ainawai.   </div><div class='p'> <span class="verse" id="V14">14&#160;</span>Tuja Esaún tikich nuwe Oholibamá Aná nawanji, Sibógkan tijaji aajakua nuwi uchi akiinkau aidauk: Jeús, Jaalam, Coré aatus aajakui.   </div><div class='p'> <span class="verse" id="V15">15&#160;</span>Tuja Esaún uchiji aidaunmaya apu aajaku aina duka juju ainawai: Esaú uchiji iwai Elifaza uchiji wegantu aidaunmaya apu aajaku aina duka juju ainawai: Temán, Omar, Sefón, Quenaz,   <span class="verse" id="V16">16&#160;</span>Coré, Gatam, Amalec aatus. Juju aajaku ainawai Elifaz wegantunum akiinau aina nuna apuji, Edom nugkanum batsamajaku aina nunú. Juju aina juka ashí Adá wegantu ainawai.   </div><div class='p'> <span class="verse" id="V17">17&#160;</span>Untsu Esaún tikich uchiji Reuel aajakua nuna uchiji apu aidauk: Náhat, Zérah, Shamá, Misá, aatus aajakui. Juju ainawai Reuel wegantunum akiinau aina nuna apuji Edom nugkanmaya. Juju aina juka ashí Basemat wegantu aajakui.   </div><div class='p'> <span class="verse" id="V18">18&#160;</span>Untsu Esaú nuwe Oholibamá Aná nawanji aajakua nuna uchiji aidaun apujig: Jeús, Jaalam, Coré aatus aajakui.   <span class="verse" id="V19">19&#160;</span>Esaú Edom tutaya nuna uchiji wegantu aidaun apuji aajaku aina duka juju ainawai.   </div><div class='p'> <span class="verse" id="V20">20&#160;</span>Tuja Seír horeo aents aajakua nuna uchiji aidauk: Lotán, Sobal, Sibón, Aná,   <span class="verse" id="V21">21&#160;</span>Disón, Éser, Disán aatus aajakui. Juju aajaku ainawai Seíra uchiji wegantu aidau horeo aents wegaunum akiinau aina nuna apuji aidau Edom nugkanum batsamsau aina nunú.   </div><div class='p'> <span class="verse" id="V22">22&#160;</span>Tuja Lotánka uchiji aidauk: Horí, Hemamjai aajakui. Untsu Timná aajakui Lotánkan umayi.   </div><div class='p'> <span class="verse" id="V23">23&#160;</span>Tuja Sobala uchiji aidauk: Alván, Manáhat, Ebal, Sefó, Onam aatus aajakui.   </div><div class='p'> <span class="verse" id="V24">24&#160;</span>Sibógka uchiji aidauk: Aiá, Aná aatus aajakui. Nunú Aná mujanum niina apaji Sibógka burrojin kuitamak uwegshunum wekaekama yumi pukuni initkanmaya jiinun ejeyuwai.   </div><div class='p'> <span class="verse" id="V25">25&#160;</span>Aná uchijishkam: Disón, nuigtu nawanji Oholibamá aatus aajakui.   <span class="verse" id="V26">26&#160;</span>Disónkan uchiji aidaushkam: Hemdán, Esbán, Itrán, Querán aatus aajakui.   <span class="verse" id="V27">27&#160;</span>Tuja Ésera uchiji aidaushkam: Bilhán, Zaaván, Acán aatus aajakui.   <span class="verse" id="V28">28&#160;</span>Disánka uchiji aidaushkam: Us, Aránjai aajakui.   <span class="verse" id="V29">29&#160;</span>Tuja horeo aentsun apuji aidauk: Lotán, Sobal, Sibón, Aná,   <span class="verse" id="V30">30&#160;</span>Disón, Éser, Disán aatus aajakui. Juju aajaku ainawai horeo aents aidaun apuji, maki makichik wegantu aidau Seír nugkanum batsamsau aina nunú.   </div><div class='p'> <span class="verse" id="V31">31&#160;</span>Nunú apu aajaku aina nuu, inamajaku ainawai Edom nugkanum, Israel aents<a href="#FN1" class="notemark">*<span class="popup">“Israel aents” tawa nunak apach chichamnum “israelita” tawa nunuwai. Israel aents tawa duka Jacopan tikich daaji Israel tawa nunú wegantu ainawai. Yaunchuk “Jacob” daagtin aajakua nuna Apajuí yapagtua “Israel” adaikauwai.</span></a> aidaunmayag eke apu atsau asamtai.   <span class="verse" id="V32">32&#160;</span>Beoran uchiji Bela aajakui Edoma apuji. Tuja niina yaaktajig Dinhaba aajakui.   <span class="verse" id="V33">33&#160;</span>Bela jakamtai, Jobab Zérah uchiji yaakat Boshránmaya aajakua nunú apu wajas inamjauwai.   <span class="verse" id="V34">34&#160;</span>Untsu Jobab jakamtai, Husam Temán nugkanmaya aajakua nunú apu wajas inamjauwai.   </div><div class='p'> <span class="verse" id="V35">35&#160;</span>Husam jakamtai, Hadad Bedatan uchiji madiágnumia aents aidaun Moabnum amukua nunú apu wajas inamjauwai. Nigka yaakat Avit tawa nuwiya aajakui.   <span class="verse" id="V36">36&#160;</span>Hadad jakamtai, Samlá Masrecánmaya aajakua nunú apu wajas inamjauwai.   </div><div class='p'> <span class="verse" id="V37">37&#160;</span>Samlá jakamtai, Saúl yaakat Rehobot tutai namak Eufratesa ijus awa nuwiya apu wajas inamjauwai.   </div><div class='p'> <span class="verse" id="V38">38&#160;</span>Saúl jakamtai, Baal-hanán Acbora uchiji aajakua nunú apu wajas inamjauwai.   </div><div class='p'> <span class="verse" id="V39">39&#160;</span>Untsu Baal-hanán jakamtai, Hadad yaakat Pau tawa nuwiya apu wajas inamjauwai. Hadata nuwe aajakui Mehetabel, Matred aajakua nuna nawanji, tuja Mezaapa tijaji.   </div><div class='p'> <span class="verse" id="V40">40&#160;</span>Tuja Esaú wegantu aidau maki makichik daagtin patayi aidaujai juunik ditash nugkentin batsamsaju aina duka juju ainawai: Timná, Alvá, Jetet,   <span class="verse" id="V41">41&#160;</span>Oholibamá, Elá, Pinón,   <span class="verse" id="V42">42&#160;</span>Quenaz, Temán, Mibsar,   <span class="verse" id="V43">43&#160;</span>Magdiel, Iram aatus. Tuja Esaún tikich daajig Edom aajakui. Juju ainawai Edoman apuji aajaku aidau, maki makichik ditash nugkentin batsamajaku aina nunisag apumeak inamjau aina nunú.   </div><ul class='tnav'>
<li><a href='index.htm'>Génesis</a></li>
<li><a href='GEN35.htm'>&lt;</a></li>
<li><a href='GEN.htm'>36</a></li>
<li><a href='GEN37.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V31">36:31</a>
<span class="ft">“Israel aents” tawa nunak apach chichamnum “israelita” tawa nunuwai. Israel aents tawa duka Jacopan tikich daaji Israel tawa nunú wegantu ainawai. Yaunchuk “Jacob” daagtin aajakua nuna Apajuí yapagtua “Israel” adaikauwai.</span></p>

<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
