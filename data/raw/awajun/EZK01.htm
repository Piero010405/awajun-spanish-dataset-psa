<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Ezequiel 1</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/EZK01.htm" />
</head>
<body>
<ul class='tnav'>
<li><a href='index.htm'>Ezequiel</a></li>
<li><a href='JER38.htm'>&lt;</a></li>
<li><a href='EZK.htm'>1</a></li>
<li><a href='EZK02.htm'>&gt;</a></li>
</ul>
<div class="main">
 <div class='mt'>Ezequiel   
</div><div class='ms'>Profeta untsukbau  </div><div class='chapterlabel' id="V0"> 1</div><div class='mr'>(1—3)  </div><div class='s'>Ezequiel Apajuí pujusa inamtaiji wainkamu </div> <div class='p'> <span class="verse" id="V1">1-3&#160;</span>Witjai sacerdote Ezequiel, Buzí uchiji. Babilonianmaya aents aidau apu Joaquígkan achika juwinak tikich Israel aents aidaujai ijumag achijuk jujukiajabi. Dutijuawagmatai Babilonia nugkanum cinco mijan pujusan, mina mijanjun treinta mijan ejeyu ai, tsawan cincotin, nantu Tammuz<a href="#FN1" class="notemark">*<span class="popup">“Tammuz” tawa nunak iina calendariojinig nantu Junio ejapean tsawan quincen achika nagkama nantu Julio ikak tsawan quincetin makichik nantu ejega nuna taku tawai.</span></a> takau ai, kajanum namak Quebar aajakua nuwi uwet eketai, nayaim ujaniabi. Nunikmatai Apajuín wainkabiajai, nunikan Tuke Pujuu senchijin dekapjabiajai, dutijua ashí iwaintugkabi tikich tsawantinish wajig nagkaemagtinush ayi nuna.   <span class="verse" id="V4">4&#160;</span>Nunú nayaim ujanbaunmayan diikman etsa akaetaiya nuwiya dase shiig senchi dasentuk yujagkim múun ijiamu winchamtin, tuja nunú yujagminmaya peem ashí yantamnum peetun, nuigtu yujagminum jii kegaunum nuna ejapeen jiju jinum jiyam duwenip wegama imanun wainkabiajai.   <span class="verse" id="V5">5&#160;</span>Imaniamunum nuna ejapeen, ipak usumat aentsjai betek wantinkabi.   <span class="verse" id="V6">6&#160;</span>Nunú aina duka ipak usumat yapintin, ipak usumat nanaptin,   <span class="verse" id="V7">7&#160;</span>kagkajig chuujam aentsu kagkajijai betek, nanchikig toro tsakata nanchikijai betek, bronce shiig keemja winchamtin awajsamujai betekayi.   <span class="verse" id="V8">8-9&#160;</span>Nuigtushkam nunú ipak usumat yapintin, ipak usumat nanaptin aina nuna uwejeg nanape nugkaan ipak usumat aentsu uwejejai betek agmayi. Tuja nanape aina duka mai nanapenig antiniakuyi, tuja nanamainakushkam betekush ukunmakesh ayampag niimtsuk nanamiagmayi.   </div><div class='p'> <span class="verse" id="V10">10&#160;</span>Tuja nuna niimeg juninuyi:  </div><div class='p'>Eem diyamak aentsua nuninuyi, tuja untsugnumanini diyamak león niimtinuyi, unstu menanum diyamak toro tsakata nuninuyi, tuja ukunum diyamak ukukuijai betekayi.   <span class="verse" id="V11">11&#160;</span>Tuja nanape aidauk yaki takuni agmayi, nuwiya jimaja nunú mai nanapeg antinik amayi, tuja tikich jimaja nunú iyashin dukuakuyi.   <span class="verse" id="V12">12&#160;</span>Apajuí senchiji wajuk ditan emawa nunisag tutupit, makichkish ukunmakesh ayampash niimtsuk shimiagmayi.   <span class="verse" id="V13">13&#160;</span>Nunú aina nuna niimeg jii kaiji kegaujai betek agmayi, tuja nuna ejapenis jii ekemaka ekentsamu mai we mai we wajatai tumain wantinmayi, tuja jii nunú kegauk winchantibi, nuwiya peem aidau jiiniagmayi.   <span class="verse" id="V14">14&#160;</span>Nunú aina duka shiyakajash shiig wamak peemjai betek waketug kaunmayi.   </div><div class='p'> <span class="verse" id="V15">15&#160;</span>Tuja nunú aidaun diikman maki makichik dita ijunbau yantamen rueda ajuidaun wainkabiajai.   <span class="verse" id="V16">16&#160;</span>Nunú rueda aidauk makichik niimtinuk betek najanamu, kaya pegkejuch winchamtina iman agmayi. Tuja nuna initkenis tikich rueda egketatai tumain shiig shutukja umikbauyi.   <span class="verse" id="V17">17&#160;</span>Imatika umikbau asa ashí yantamnum buchitkush ukunmak waketchabi.   <span class="verse" id="V18">18&#160;</span>Tuja rueda ipak usumat shutukjamua nuna yantame aidaunmak jii batsatkamu winchamtin agmayi. Nuna imanun wainkan senchi ishamkabiajai.   <span class="verse" id="V19">19&#160;</span>Nunú aentsjai betek aidau shimutai, ruedashkam ditajai betek shimibi, tuja dita yakí takuntaik, ruedashkam yaki takuniagmayi.   <span class="verse" id="V20">20&#160;</span>Nunú aidaunum Apajuí Wakani pujau asa, nii wajuk weawa nunitaik ditashkam nunisag shimiagmayi, tuja yakí takuntaik betek yakí takuniagmayi, untsu nugká akaetaik betek akayagmayi, tuja ukunum wakettaishkam betek waketiagmayi.   <span class="verse" id="V21">21&#160;</span>Tuja aentsua nunin aidau buchitiagtaik, rueda aidaushkam buchitaidau, tuja dita nuwig jasa ataik ruedashkam nuwig batsamayi. Untsu nunú yaki takuniagtaik ditashkam yaki takunaidau, wagki Apajuí Wakaniya nunú ruedanum au asamtai.   </div><div class='p'> <span class="verse" id="V22">22&#160;</span>Nunú aentsjai betek aidaun buuken makichik nagkuekau vidrio winchamtina iman pegkejuch ajiagmayi.   <span class="verse" id="V23">23&#160;</span>Nuna nugkaan, jimag nanape dakuenak mai antiniakuyi, tuja tikich jimaja nunú iyashin dukuakuyi.   <span class="verse" id="V24">24&#160;</span>Tuja nanamiagtaik, nanape aina duka namak senchi dujajua uutama imatmayi, Apajuí ashí senchigtina nunú chichamus imatatai tumain, suntag kuashat ijunag pampaumaina imatmayi. Tuja nanaak wegau iyainiagtaik, nanape aina duka nugkaan nemag amayi.   <span class="verse" id="V25">25&#160;</span>Nuninai dita buukenia makichik waji nagkuekau ajuinamunmaya senchi chajatuk jiinmayi.   </div><div class='p'> <span class="verse" id="V26">26&#160;</span>Tuja nunú dita buuken ajuina nuwi apu ekemsa inamtaiji safiro najanamujai betekayi. Nuwi makichik aentsjai betek ekemayi.   <span class="verse" id="V27">27-28&#160;</span>Tuja akachumtaya nuwi nagkamas yakinig, jiju ukuija tsuwatji utsankamu winchamtinama imanayi, untsu akachumtaya nuna nugkanig jiijai betek keebi. Tuja ashí yantamnumak keeka tsaaptin wajas amayi. Untsu nuna yantamen yumi yutugmatai yujagminum pagki wajae tutayama nunin winchamtin wajaknuyi. Nuwiya Tuke Pujuu imanji wantintugkabi.  </div><div class='p'>Dutijakui tikishmajan nijaijui nugka antigkan pujusan mina aujtaun antukbaijai.   </div><ul class='tnav'>
<li><a href='index.htm'>Ezequiel</a></li>
<li><a href='JER38.htm'>&lt;</a></li>
<li><a href='EZK.htm'>1</a></li>
<li><a href='EZK02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V1">1:1-3</a>
<span class="ft">“Tammuz” tawa nunak iina calendariojinig nantu Junio ejapean tsawan quincen achika nagkama nantu Julio ikak tsawan quincetin makichik nantu ejega nuna taku tawai.</span></p>

<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
