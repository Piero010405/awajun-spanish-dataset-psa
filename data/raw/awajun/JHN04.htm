<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Juan 4</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/JHN04.htm" />
</head>
<body>
<ul class='tnav'>
<li><a href='index.htm'>Juan</a></li>
<li><a href='JHN03.htm'>&lt;</a></li>
<li><a href='JHN.htm'>4</a></li>
<li><a href='JHN05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Jesús Galilea weaku jiinkimu </div> <div class='r'>(Mt. 4.12; Lc. 4.14)  </div><div class='p'> <span class="verse" id="V1">1&#160;</span>Jesús antuku fariseo aidau dekawaje Jesús yamiamua nu Juagká jintintaiji aidau nagkaesau kaweawai tuinawai tabaun.   <span class="verse" id="V2">2&#160;</span>(Jesusak yamijattsaig niina jintintaiji aidau yamijatuinaig tuidau.)   <span class="verse" id="V3">3&#160;</span>Nuna Jesús dekaa, Judeanak ukuak ataktú Galilea weuwai.   </div><div class='s'>Jesús Samarianmaya nuwajai igkunikbau </div> <div class='p'> <span class="verse" id="V4">4&#160;</span>Nunik Samaria nugkanum nagkaemak,   <span class="verse" id="V5">5&#160;</span>Samaria nugkanum yaakat Sicar tutainum, Jacob ni uchijí Josen nugká susauwa nui tikiju jegauwai.   <span class="verse" id="V6">6&#160;</span>Nuwi au Jacob nugka tai yumi chigkamu aajakua nu. Jesús miná minakua pimpikiu asa, nugka tai yumi chigkamunum ayaumas ekeemsauwai, etsa tajiastatak wegai.   <span class="verse" id="V7">7&#160;</span>Nuniai samarianmaya nuwa yumin shikiak tantamtai, Jesús chichajak:  </div><div class='p'>—Minash machik yumi ajamjusta uwagtajai, tau.   <span class="verse" id="V8">8&#160;</span>Jintintaiji aidauk yaakat yutain sumaktasag wegaju ai.   </div><div class='p'> <span class="verse" id="V9">9&#160;</span>Tujash judío aidauk samarianmaya aidaujaig dakitdayin asag, nuwa ayaak:  </div><div class='p'>—¿Wagka ame judiowaitkumesh, wi samarianmaya nuwa aish, yumi ajamjusta tusamesh segatme? tau.   </div><div class='p'> <span class="verse" id="V10">10&#160;</span>Tama Jesús ayaak:  </div><div class='p'>—Apajuí anentag awemamua nu yumin segapa nu dekakmek, dekas tajame, ameshkam segamainaitme, dutikamak nigka yumi iwakua nuna amamainai, tiu.   </div><div class='p'> <span class="verse" id="V11">11&#160;</span>Tutai nuwa chichaak:  </div><div class='p'>—Apuh, yumi shikitai takaktsum aniaumesh, yumishkam initka nunin aish, ¿tuwiya yumi iwakush sujustatme?   <span class="verse" id="V12">12&#160;</span>¿Ame ii muunji Jacob aajakua nunú nagkaesaukaitam? Ii muunji Jacob aajakua nu junak nugká tai yumin chigká ukugtamkiuwai. Niishkam junak ashí ni uchijijai umujakui, tagkujinashkam junak suujakui, tau.   </div><div class='p'> <span class="verse" id="V13">13&#160;</span>Tama Jesús ayaak:  </div><div class='p'>—Ashí ju yumia juna umuidauk tuke kitabiagtin ainawai,   <span class="verse" id="V14">14&#160;</span>untsu wi yumí susattag nuna uwajuk, tuke kitaagchatin ainawai, ayatak wi yumí susattag nunú niiní yumi pukuni jiinama imaní au asa, pujut tuke atina nu ajitnai, tiuwai.   </div><div class='p'> <span class="verse" id="V15">15&#160;</span>Tama nuwa ayaak:  </div><div class='p'>—Apuh, minash nunú yumi sujustá, kitamchau atajai, nuigtú yumí shikiaknush minichu atajai, tiuwai.   </div><div class='p'> <span class="verse" id="V16">16&#160;</span>Tutai Jesús chichajak:  </div><div class='p'>—Weme aishum jukim, jui taata, tau.   </div><div class='p'> <span class="verse" id="V17">17&#160;</span>Tama nuwa ayaak:  </div><div class='p'>—Wika aishinchauwaitjai, tiuwai.  </div><div class='p'>Tutai Jesús ayaak:  </div><div class='p'>—Dekas tame aishinchauwaitjai tame duka;   <span class="verse" id="V18">18&#160;</span>tujash cinco aishum ajutjamajakui, tuja yamai ajutjama dushakam aishumchauwai. Duwi dekas tiume, tau.   </div><div class='p'> <span class="verse" id="V19">19&#160;</span>Nunú tama nuwa chichaak:  </div><div class='p'>—Apuh, profeta diyajame;   <span class="verse" id="V20">20&#160;</span>iina muunji aajakajua nu Apajuí emematujakbauk au muja auwai, tujash judío aidautigmek, Apajuí emematmainuk imá Jerusalegka nuigki tinu ainagme, tau.   </div><div class='p'> <span class="verse" id="V21">21&#160;</span>Tutai Jesús ayaak:  </div><div class='p'>—Nuwah, dekaskeapi tujutta, hora jegawai imá ju muja juig, imá Jerusalegkak Apagnak emematchagtata nu.   <span class="verse" id="V22">22&#160;</span>Atumek dekachiatkujum emematjume; tujash jutiik ya emematji duka dekainaji, wagki uwemtikagtinuk judionmaya minitin asamtai.   <span class="verse" id="V23">23&#160;</span>Yamaik horak jegawai, duka yamaiya juiki, dekaskenum Apajun emematin aidauk, Wakan tawa dutiksag dekaskenum emematiagtata nu. Mina Apajuk nunú aidaun emematjitnume tusa egawai.   <span class="verse" id="V24">24&#160;</span>Apajuik Wakani, nunin asamtai niina emematuidauk, wakan tawa dutiksag dekaskenum emematmain ainawai, tau.   </div><div class='p'> <span class="verse" id="V25">25&#160;</span>Tutai nuwa ayaak:  </div><div class='p'>—Dekajai Mesías<a href="#FN1" class="notemark">*<span class="popup">Hebreo chichamnum “Mesías” tai, griego chichamnum “Cristo” tawai, nunak “Apajuí Apu atinun etegka awemamu” tawa nunak taku tuinawai.</span></a> Cristo daagtin taatna nunak, ni taak ashí wají aidaunak ujapaktinai, tau.   </div><div class='p'> <span class="verse" id="V26">26&#160;</span>Tutai Jesús ayaak:  </div><div class='p'>—Nunak wi amijai chichag nuuwaitjai, tiuwai.   </div><div class='p'> <span class="verse" id="V27">27&#160;</span>Nuna aatus chichaak pujai, jintintaiji aidau kaunawajui, nunikag anentai jegagchajui makichik nuwajai chichaak pujau asamtai. Nunikajash makichkish ¿wají iniame? nuniachkush ¿wají pachismea chichame? tusagkesh iniaschajui.   <span class="verse" id="V28">28&#160;</span>Nunik nuwak yumi shikitaijin ukuak, yaakat weuwai. Nunik jegaa aents aidaun ujaak:   </div><div class='p'> <span class="verse" id="V29">29&#160;</span>—Awi aents pujuma nu ashí wi nunikbaugnak tujutmae, atumesh miní diistajum ¿Cristuchuashit? tau.   </div><div class='p'> <span class="verse" id="V30">30&#160;</span>Tutai yaaktanmaya aidauk jiinjag, Jesús pujamunum weajui.   <span class="verse" id="V31">31&#160;</span>Nuna nuninai, jintintaiji aidau:  </div><div class='p'>—Maestro, amesh yuwata, tuidau.   </div><div class='p'> <span class="verse" id="V32">32&#160;</span>Tama ni ayaak:  </div><div class='p'>—Wi yumainuk ajutui, atumek duka dekatsjume, tau.   </div><div class='p'> <span class="verse" id="V33">33&#160;</span>Tutai ditak pempeemtunikiag:  </div><div class='p'>—Tikichiash yuwatnunash itajuawagma, tudayinau.   </div><div class='p'> <span class="verse" id="V34">34&#160;</span>Tiagtai Jesús chichajak:  </div><div class='p'>—Mina yutaijua duka, mina awetiuwa nu wakejamuji umigkata tabau nuigtú ni takatji ashimjukta tabauwa nuuwai.   <span class="verse" id="V35">35&#160;</span>Atumek: Ajak juutak eke ipaksumat nantu awai, tinu ainagme. Tujash wi tajime: Pagkai diistajum, ajak ajakbauk uminag saigká, juumain wajas awai.   <span class="verse" id="V36">36&#160;</span>Ajak juwaamunum takaa duka akiam auwai, nu ajak juukbauwa duka pujut nagkanchaunum atina nuuwai; ajakbauwa nu, juwá nujai shiig aneastinme tabaunum.   <span class="verse" id="V37">37&#160;</span>Wagki ju tibauwa juka dekaske: Makichkia nu ajakmawai, tikichia nu juwaawai, tawa nu.   <span class="verse" id="V38">38&#160;</span>Wi atumnak, makichkish atum takaschamu aig, juuktajum tusan ishiakbaijime; tikich takaak waittsau ainawai, nuniku aig, atum nu takasbauwa nuiya juukbaijume, tiuwai.   </div><div class='p'> <span class="verse" id="V39">39&#160;</span>Nuniai Kuashat samarianmaya nunú yaaktanum pujuidauk, dekaskeapi tiajui, nuwa etsejak: “Wi nunikbaugnak ashí tujutmae”, tiu asamtai.   <span class="verse" id="V40">40&#160;</span>Nunikag samarianmaya Jesusan kautuawag, jui jutiijai juwakta tusag segajui. Tima nui jimag tsawan pujusui.   <span class="verse" id="V41">41&#160;</span>Nui pujus chichatai niina chichamen antuinak, nuní kuashat dekaskeapi tiajui.   <span class="verse" id="V42">42&#160;</span>Nunikag nuwan chichajuinak: Ame timaum duikik dekaskeapi tatsuji, wagki jutiishkam ni chichamuk shiig antugkaji, nuniku asá niimpapita dekas ashí nugkanmayan uwemtijatnuk tusa dekainaji, tiajui.   </div><div class='s'>Suntajá apuji Capernaumnumia uchijin Jesús etsagagbau </div> <div class='p'> <span class="verse" id="V43">43&#160;</span>Jimag tsawan pujusá, Jesús Galilea weuwai.   <span class="verse" id="V44">44&#160;</span>Wagki Jesús nigki etsegkauwai, “profetak niina nugkenigkik eme anentamak achauwai”, tusa.   <span class="verse" id="V45">45&#160;</span>Nunik Galilea jegamtai, nuiya aidauk shiig anentus jukiajui, Jesús Jerusalén pujus fiesta Pascuatin ashí dutikamujin ditashkam fiestatin jegawag wainkaju asag.   </div><div class='p'> <span class="verse" id="V46">46&#160;</span>Ataktú Jesús Caná Galilea awa nui jegauwai, ni yumin vino emamua nui. Nuniai Capernaúm pujau makichik rey oficialji, nuna uchijí jaak tepau.   <span class="verse" id="V47">47&#160;</span>Nunú, Jesús Judeanmaya Galilea tae tabaun dekaa, jegajua segau, mina uchig ashí jakama nu, jegajui taam etsaentujata tusa.   <span class="verse" id="V48">48&#160;</span>Tama Jesús ayaak:  </div><div class='p'>—Aents dutikmainchau iwainamu waintsukek kakajus dekaskeapi tumaitsume, tiuwai.   </div><div class='p'> <span class="verse" id="V49">49&#160;</span>Tutai oficial ayaak:  </div><div class='p'>—Apuh, mina uchig jaatsaig jegaami, tau.   </div><div class='p'> <span class="verse" id="V50">50&#160;</span>Tama Jesús chichaak:  </div><div class='p'>—Jeemin wakitkita, uchigmik tsagaje, tiuwai.  </div><div class='p'>Tutai dekaskeap Jesusak tawa tusa wakitkiuwai.   <span class="verse" id="V51">51&#160;</span>Nunik jeen wakettatman, ni inake aidau igkugkag: —Uchigmik tsagagmae, tusag ujaidau.   </div><div class='p'> <span class="verse" id="V52">52&#160;</span>Tiagtai wají horatinia tsagagmae tusa inidau. Tama dita aiinak:  </div><div class='p'>—Yau a la una ai tsuweamunak bichatjame, tuidau.   </div><div class='p'> <span class="verse" id="V53">53&#160;</span>Tama uchí apajishkam adeaju, nunú horatin Jesús chichajak: Uchigmik tsagaje, tibauwa nuna.  </div><div class='p'>Nunik nigka ashí ni patayí aidaujai, Jesusai dekaskeapi tiajui.   </div><div class='p'> <span class="verse" id="V54">54&#160;</span>Ju jimaja juna wainchatain iwainakua nunak, Jesús Judeanmaya jiinki Galilea jegaa dutikauwai.   </div><ul class='tnav'>
<li><a href='index.htm'>Juan</a></li>
<li><a href='JHN03.htm'>&lt;</a></li>
<li><a href='JHN.htm'>4</a></li>
<li><a href='JHN05.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V25">4:25</a>
<span class="ft">Hebreo chichamnum “Mesías” tai, griego chichamnum “Cristo” tawai, nunak “Apajuí Apu atinun etegka awemamu” tawa nunak taku tuinawai.</span></p>

<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
