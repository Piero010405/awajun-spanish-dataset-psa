<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Miqueas 6</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/MIC06.htm" />
</head>
<body>
<ul class='tnav'>
<li><a href='index.htm'>Miqueas</a></li>
<li><a href='MIC05.htm'>&lt;</a></li>
<li><a href='MIC.htm'>6</a></li>
<li><a href='MIC07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>Apajuí Israel aents aidaun kajegkamu </div> <div class='q'> <span class="verse" id="V1">1-2&#160;</span>Israel aents aidauwah, shiig antuktajum.  </div><div class='q'>Tuke Pujuu atumin kajegtamak chichaak:  </div><div class='q'>“Mina aentsug aidauwah,  </div><div class='q'>atumi utugchatjumin dekajuajime,  </div><div class='q'>nuniku asan, yamai ayamjumaktajum tajime.  </div><div class='q'>Atum ayamjumaku chichamun antukag,  </div><div class='q'>nunak dekas tawai tusa amina yaimpakagtina nunú,  </div><div class='q'>muja aidau, nain aidau untsuka ijumjam,  </div><div class='q'>atum antugtagmin chichamjumaktajai titajum.   </div><div class='b'> &#160; </div> <div class='q'> <span class="verse" id="V3">3&#160;</span>“Tujash nunú ame eke chichaktin aminig wi tajame:  </div><div class='q'>¿Wisha aminash itugkamjame? Atsa dutikachkunush  </div><div class='q'>¿wajinma pegkegchaush awajkajame? Nunú tujutta.   </div><div class='q'> <span class="verse" id="V4">4&#160;</span>Atumek Egipto nugkanum inaku waitkatai batsatutigmin  </div><div class='q'>wi jiijan agkanmitkauwaitjime;  </div><div class='q'>atumin yaimpakag jiipagtinme tusan  </div><div class='q'>Moisésan, Aarógkan, Marían ishiakamiajai.   </div><div class='q'> <span class="verse" id="V5">5&#160;</span>Mina aentsug aidauwah,  </div><div class='q'>Moab nugkan apuji Balac  </div><div class='q'>atumin pegkegchaunum yumigtamjatag tuyi,  </div><div class='q'>tujash Balaam mina daajui atumin  </div><div class='q'>pegkegnum yumigtamjabia nunú adeagtajum.  </div><div class='q'>Tuja nuigtushkam Sitim nugkanum juwaki,  </div><div class='q'>Guilgal shimamunmash waji utugchat igkugkabiugme  </div><div class='q'>nunú kajimattsuk aneaku atajum. Nuniakjum,  </div><div class='q'>dekas Tuke Pujuuwap yaimpakuita titajum”, tiuwai.   </div><div class='q'> <span class="verse" id="V6">6&#160;</span>Tusa timatai dita chichainak:  </div><div class='q'>“Tuke Pujuuwah, amek múuntaitme.  </div><div class='q'>¿Ame emematkuish, iish waji jukiya aminish tamainaitji?  </div><div class='q'>¿Toro tsakat makichik mijanji ajamu maa  </div><div class='q'>nuna neje ashí apeakuika emematmainaitag?  </div><div class='q'>Tujash amek duka wakegatsme.   </div><div class='q'> <span class="verse" id="V7">7&#160;</span>Dutikachkuish mil carnerok,  </div><div class='q'>atsa diez mil namak amaina ibau kuashtak  </div><div class='q'>aceite anentag amamainaitag.  </div><div class='q'>Tuja dushakam aminak shiig awajtamtsui;  </div><div class='q'>amek iina tudaujinig iina uchiji iwai aina nuna  </div><div class='q'>sujustinme tusamkesh tatsume”, tuidau.   </div><div class='q'> <span class="verse" id="V8">8&#160;</span>Tuke Pujuuk atumnak tuwita pegkejash,  </div><div class='q'>tuja aminunash wajina wakegawa nunak  </div><div class='q'>yaunchuk ujapakagmae.  </div><div class='q'>Duka utugchatchauwai shiig yupichuchi,  </div><div class='q'>tuja duka juju ainawai:  </div><div class='q'>Shiig takata nunú aneetajum,  </div><div class='q'>nuniakjum aents imanchauch aidaush wait anenjatajum,  </div><div class='q'>nuniakjum emematsuk ima minak emematjitajum  </div><div class='q'>tusa Apajuík wakegawai.   </div><ul class='tnav'>
<li><a href='index.htm'>Miqueas</a></li>
<li><a href='MIC05.htm'>&lt;</a></li>
<li><a href='MIC.htm'>6</a></li>
<li><a href='MIC07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
