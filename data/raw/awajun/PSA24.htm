<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Salmos 24</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/PSA024.htm" />
</head>
<body>
<ul class='tnav'>
<li><a href='index.htm'>Salmos</a></li>
<li><a href='PSA023.htm'>&lt;</a></li>
<li><a href='PSA.htm'>24</a></li>
<li><a href='PSA027.htm'>&gt;</a></li>
</ul>
<div class="main">
 
<div class='chapterlabel' id="V0"> 24</div><div class='s'>Ashí najankamu aina nuna apuji </div> <div class='d'>David kantamamu </div> <div class='q'> <span class="verse" id="V1">1&#160;</span>Nugkak ashí Tuke Pujuunui,  </div><div class='q'>nunú nugkanum ashí ayá duka,  </div><div class='q'>nuwi batsamin aidaujai  </div><div class='q'>ashí niinu ainawai.   </div><div class='q'> <span class="verse" id="V2">2&#160;</span>Wagki nugka tujig asatnunak nii umikui,  </div><div class='q'>dutika nayantsanum,  </div><div class='q'>namak aidaunum aatus  </div><div class='q'>emetug idaisauwai.   </div><div class='b'> &#160; </div> <div class='q'> <span class="verse" id="V3">3&#160;</span>Tuke Pujuu mujaji etegkamua nuwish  </div><div class='q'>¿yaki wakainta?  </div><div class='q'>Apajuí jee pegkegma imannummash  </div><div class='q'>¿yaki wayash pujusainta?   </div><div class='q'> <span class="verse" id="V4">4&#160;</span>Nunak aents pegkegchaun takachu,  </div><div class='q'>anentai pegkeg,  </div><div class='q'>dakumka najanamun emematchau,  </div><div class='q'>umikchatnaitak tsanumak  </div><div class='q'>Apajuí daajin adayas  </div><div class='q'>dekas umiktatjai tuu wekaechau,  </div><div class='q'>nuwig wayawagtinai.   </div><div class='q'> <span class="verse" id="V5">5&#160;</span>Nunú aentsnak  </div><div class='q'>niina apuji Apajuíya nunú uwemtijatnai.  </div><div class='q'>Tuja niinak Tuke Pujuu  </div><div class='q'>pegkegnum yumigkig,  </div><div class='q'>ayamjuk shiig pujutan susatnai.   </div><div class='q'> <span class="verse" id="V6">6&#160;</span>Tuke Pujuu, Jacopa Apajuíjiyah,  </div><div class='q'>aents amina egapaidauk,  </div><div class='q'>dutika yayaam agtinai.  </div><div class='q'>Tuja amina segapaina nuna uchiji aidaushkam  </div><div class='q'>dutiksaik yayaam agtinai.   </div><div class='b'> &#160; </div> <div class='q'> <span class="verse" id="V7">7&#160;</span>¡Jerusalégka waitijiya nunú ujaitajum!  </div><div class='q'>¡Yaunchuk waitai aajakua  </div><div class='q'>nunú ujai idaisatajum!  </div><div class='q'>¡Apu pegkejam niina imanjin nayaimpinum,  </div><div class='q'>nugkanmash inamna nunú wayattawai!   </div><div class='q'> <span class="verse" id="V8">8&#160;</span>Apu pegkejam niina imanjin nayaimpinum,  </div><div class='q'>nugkanmash inamna dusha ¿yaita?  </div><div class='q'>Duka dekas iina apuji  </div><div class='q'>Tuke Pujuu niina shiwaajinash ishamchau,  </div><div class='q'>wajiuwa nunuwai.   </div><div class='q'> <span class="verse" id="V9">9&#160;</span>¡Jerusalégka waitijiya nunú ujaitajum!  </div><div class='q'>¡Yaunchuk waitai aajakua  </div><div class='q'>duka ujai idaisatajum!  </div><div class='q'>¡Apu pegkejam niina imanjin nayaimpinum,  </div><div class='q'>nugkanmash inamna nunú wayattawai!   </div><div class='q'> <span class="verse" id="V10">10&#160;</span>¿Yaita nayaimpinum,  </div><div class='q'>nugkanum inamna dusha?  </div><div class='q'>¡Duka Israel aents aidaun Apujiyai!  </div><div class='q'>¡Duka Tuke Pujuu ashí senchigtina nunuwai!  </div><div class='q'>¡Niiyai dekas apu pegkejam,  </div><div class='q'>niina imanjin nayaimpin, nugkan apujiya nunú!   </div><ul class='tnav'>
<li><a href='index.htm'>Salmos</a></li>
<li><a href='PSA023.htm'>&lt;</a></li>
<li><a href='PSA.htm'>24</a></li>
<li><a href='PSA027.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
