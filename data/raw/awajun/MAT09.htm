<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Mateo 9</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/MAT09.htm" />
</head>
<body>
<ul class='tnav'>
<li><a href='index.htm'>Mateo</a></li>
<li><a href='MAT08.htm'>&lt;</a></li>
<li><a href='MAT.htm'>9</a></li>
<li><a href='MAT10.htm'>&gt;</a></li>
</ul>
<div class="main">
 
<div class='chapterlabel' id="V0"> 9</div><div class='s'>Jesús aents wekaechau etsagagbau </div> <div class='r'>(Mr. 2.1-12; Lc. 5.17-26)  </div><div class='p'> <span class="verse" id="V1">1&#160;</span>Nuna dutika ukuak, Jesús barcanum egkemag, amain katigká niina yaaktajin jegauwai.   <span class="verse" id="V2">2&#160;</span>Nunikmatai aents wekaechaun camillanum pataidiag ejetiaju; dutikawagmatai Jesús dita dekaskeapi tuinamujin wainak, jaun chichajak:  </div><div class='p'>—Uchijuh, shiig aneasta, ame tudaujum aidauk tsagkugnaje, tau.   </div><div class='p'> <span class="verse" id="V3">3&#160;</span>Nuna tutai ujumak maestro chicham umiktinun jintinkagtin aidau anentaimsag: “Juka Apajuin pegkegchaun chichajak tu wekaewai”, tuidau.   <span class="verse" id="V4">4&#160;</span>Tu anentaimaidaun Jesús dekau asa ditan chichajak:  </div><div class='p'>—¿Wagka anentaiminish pegkegchaush anentaimjume?   <span class="verse" id="V5">5&#160;</span>¿Tuwaita imá yupichuch tumainush, tudaujum aidauk tsagkugnaje taja dukaih, atsa nantakim wetá tumainaitag dukaih?   <span class="verse" id="V6">6&#160;</span>Tujash Aentsmaga akiinauwa nu, ju nugka juish tudau aidaunash tsagkugkagtumaina nu dekaatajum. Tusa wekaechaun chichajak:  </div><div class='p'>—Nantaktá nunikam camillajum jukim jeemin wakitkita, tiuwai.   </div><div class='p'> <span class="verse" id="V7">7&#160;</span>Tama niishkam nantakí jeen weuwai.   <span class="verse" id="V8">8&#160;</span>Nuna wainkag aents aidauk ishamkaju, nunikag Apajuin emematiaju, niina senchijin ashí aents aidaunum iwainaku asamtai.   </div><div class='s'>Jesús Mateo untsukbau </div> <div class='r'>(Mr. 2.13-17; Lc. 5.27-32)  </div><div class='p'> <span class="verse" id="V9">9&#160;</span>Nuna dutika Jesús wekamá Mateon<a href="#FN1" class="notemark">*<span class="popup">Jujú papinum “Mateo” tawa nunak tayatak tikichnumag “Leví” tawai.</span></a> wainkauwai, kuichik apunu atinun akikmagtai yajumak ekeemtatman, nunik:  </div><div class='p'>—Mateo, wegajai mina jintintaig aminum, tau.  </div><div class='p'>Tama Mateoshkam ayú tusa wajakug Jesusjai weuwai.   <span class="verse" id="V10">10&#160;</span>Jesús yujumkan yuwak jintintaiji aidaujai Mateo jeen eketai, apu romanmaya kuichkiji atinun ijumin aidau, nuigtú tikich aents tudaugtin aidaujai kuashat kaunawag Jesús eketbaunum jegaantag pekaamsaju.   <span class="verse" id="V11">11&#160;</span>Nuna wainkag fariseo aidau Jesusa jintintaiji aidaun iniinak:  </div><div class='p'>—¿Wagka atumi jintinjamnush apú kuichkiji atinun ijumin aidau, nuigtú aents tudau aidaujaish ijunjash yuawa? tuidau.   </div><div class='p'> <span class="verse" id="V12">12&#160;</span>Nu tabaun Jesús antuk ayaak:  </div><div class='p'>—Jamamtuchu aidauk ampijatnunak atsumatsui, jau aidau atsumawai.   <span class="verse" id="V13">13&#160;</span>Wetajum nunikjum ju chichamash wajina takua tawa nu unuimagtajum: “Wait anenkagtin atajum tusan wakegajai, anentag itaajum nunak dakitajai”, tawa nu. Wika aents pegkejan takau aidau untsuktasan minichuitjai, aents tudaugtin aidaunum tauwaitjai.   </div><div class='s'>Ayuno pachisa iniimsamu </div> <div class='r'>(Mr. 2.18-20; Lc. 5.33-35)  </div><div class='p'> <span class="verse" id="V14">14&#160;</span>Juagká jintintaiji aidau Jesusan jegaantag, iniinak:  </div><div class='p'>—¿Wagka jutiik, fariseo aidaujaig kuashtá ayuno takau agmag nuniajinish, amina jintintaijum aidaush ayunonash takainatsua? tuidau.   </div><div class='p'> <span class="verse" id="V15">15&#160;</span>Tama Jesús ayaak:  </div><div class='p'>—¿Nuwenbaunum ipaamu aidaush wake besemag batsamainkaih, nu nuwenu ditajai pujaigkish? Tujash tsawan jegattawai nuwena nunú juwam atata nu, nunikmatai ipaamu aidauk ayunó wajakagtatui.   </div><div class='p'> <span class="verse" id="V16">16&#160;</span>“Makichik aentskesh jaanch yamagman tsupikag jaanch mamujunmag adujtuchu ainawai, yamajam asa waketak jaanch mamujua nuna nuní nagkaemas ichiimain asamtai.   <span class="verse" id="V17">17&#160;</span>Antsag vino yamagmak duwap apagbau ajutnumag yajashtaiyai, dutikamak ichiimain asamtai, nunik vinok ukaegag, duwapshakam ichiinak ajapnamainai. Nuadui vino yamagmak duwap yamagmanum yajataiyai, nunin asa mai pegkejak amainai”, tiuwai.   </div><div class='s'>Jairo nawanji nuigtú nuwa Jesusa jaanchjin antigkua nu </div> <div class='r'>(Mr. 5.21-43; Lc. 8.40-56)  </div><div class='p'> <span class="verse" id="V18">18&#160;</span>Jesús nuna pachis chichagkagtai judío aidau apuji tajua, niina eemtin tikishmag chichajak:  </div><div class='p'>—Mina nawantug yamá jakae; tujash ame minim uwegmin antinjukta, dutikam aneantatui, tau.   </div><div class='p'> <span class="verse" id="V19">19&#160;</span>Tama Jesuschakam ni jintintaiji aidaujai weajui.   <span class="verse" id="V20">20&#160;</span>Nuniamunum nuwa doce mijadai numpan puwak waitú pujú Jesusan wainak ukunum juwatki adijkauwai, nunik Jesusa jaanchji wenin antigkui,   <span class="verse" id="V21">21&#160;</span>wagki ni anentaimsag: “Imá jaanchjinakesh antiaknuk tsagagtatjapi”, tau asa.   <span class="verse" id="V22">22&#160;</span>Dutika antigkam Jesús ayampá nuwan wainak:  </div><div class='p'>—Nawantah, shiig aneasta, ame dekaskeapi tabaugmia nu etsaentamjae, tiuwai.  </div><div class='p'>Nu tsawanta nuaduik nuwak tsagajui.   <span class="verse" id="V23">23&#160;</span>Nunik Jesús judío aidau apujiya nuna jeen jegakmá pigkuin<a href="#FN2" class="notemark">†<span class="popup">Flauta tawa duka makichik umputai aajakui.</span></a> umpuin aidau nuigtú kuashat aents pampaa batsamtatman wainkau,   <span class="verse" id="V24">24&#160;</span>nunik chichajak:  </div><div class='p'>—Jiinjatajum, nuwauchik jakache ayatak kanaje, tau.  </div><div class='p'>Tutai dushikidau.   <span class="verse" id="V25">25&#160;</span>Tujash ashí aents jiinjagmatai wayá, nuwauchin uwegnum achiká inantam, niishkam nantakiuwai.   <span class="verse" id="V26">26&#160;</span>Nu dutikamua nunak ashí nu nugkanum etsejug dapampajajui.   </div><div class='s'>Jesús jimag aents wainmachu etsagagbau </div> <div class='p'> <span class="verse" id="V27">27&#160;</span>Nuna dutika Jesús jiinki wetatman, jimag aents wainmachu pataetukag, untsumkag:  </div><div class='p'>—¡Davita uchijiyah, jutiish wait anenkagtugta! wajaidau.   </div><div class='p'> <span class="verse" id="V28">28&#160;</span>Nunik Jesús jegá wayamtai, wainmachu aidaush jegantajam, ditan iniak:  </div><div class='p'>—¿Dekaskeap etsaentumainaita tujutjumek? tau. Tama ditashkam:  </div><div class='p'>—Ehé Apuh, tuidau.   </div><div class='p'> <span class="verse" id="V29">29&#160;</span>Tiagtai Jesús ditá jiin antintak:  </div><div class='p'>—Atum dekaskeapi tajum nunisag uminkati, tiuwai.   </div><div class='p'> <span class="verse" id="V30">30&#160;</span>Tamawaik wainmakajui. Nunikmatai Jesús shiig ujaak:  </div><div class='p'>—Makichik aentskesh ujakaigpa, tiuwai.   </div><div class='p'> <span class="verse" id="V31">31&#160;</span>Tujash ditak jiinjag weenak, ashí aents nu nugkanum batsamin aidaunak ujá ujakua weajui.   </div><div class='s'>Aents chichachun Jesús etsagagbau </div> <div class='p'> <span class="verse" id="V32">32&#160;</span>Nunú wainmachu jiinki weenaig, aents iwanch egkemtuamu asa chichachun, Jesusan itajuawajui.   <span class="verse" id="V33">33&#160;</span>Dutikam iwanchin jigkiuwai, nunikmatai chichachushkam chichakú. Dutikamtai aents aidauk anentai jegachaju, nunikag:  </div><div class='p'>—Israel aidautik makichkish jutikamuk wainchataiyai, tuidau.   </div><div class='p'> <span class="verse" id="V34">34&#160;</span>Tujash fariseo aidauk:  </div><div class='p'>—Juka iwanch aidau apujiya nuna senchijin iwanch aidaunak jiyawai, tuidau.   </div><div class='s'>Jesús aents aidau wait anentsá diyamu </div> <div class='p'> <span class="verse" id="V35">35&#160;</span>Jesusak wekagajakui ashí yaakat aidaunum nuigtú yaakat yaijuch aidaunmashkam, makí makichik ditá ijuntaiji aina nui jintinkagtak. Nuniak yamajam chicham Apajuí inamjatnujin pachis etsejak ashí jatai jau aidaunash tuja najaimagtin aidaunashkam etsagau.   <span class="verse" id="V36">36&#160;</span>Aents imanik tuwaidaun wainak, wait anenjauwai, wagki pimpikiag nuigtú pampagkag uwig pastorji atsugbau wajukmaina nunidau asagmatai.   <span class="verse" id="V37">37&#160;</span>Nuniak ni jintintaiji aidaun:  </div><div class='p'>—Dekaskenmag juumainuk kuashtai, tujash takau aidau ujumke,   <span class="verse" id="V38">38&#160;</span>nuadui nunú ajak juuktinun Apujiya nu segatajum, nuwi takastin aidaun ishiakti tusajum, tiuwai.   </div><ul class='tnav'>
<li><a href='index.htm'>Mateo</a></li>
<li><a href='MAT08.htm'>&lt;</a></li>
<li><a href='MAT.htm'>9</a></li>
<li><a href='MAT10.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V9">9:9</a>
<span class="ft">Jujú papinum “Mateo” tawa nunak tayatak tikichnumag “Leví” tawai.</span></p>
<p class="f" id="FN2"><span class="notemark">†</span><a class="notebackref" href="#V23">9:23</a>
<span class="ft">Flauta tawa duka makichik umputai aajakui.</span></p>

<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
