<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Santiago 1</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/JAS01.htm" />
</head>
<body>
<ul class='tnav'>
<li><a href='index.htm'>Santiago</a></li>
<li><a href='HEB13.htm'>&lt;</a></li>
<li><a href='JAS.htm'>1</a></li>
<li><a href='JAS02.htm'>&gt;</a></li>
</ul>
<div class="main">
 <div class='mt'>Santiago carta agagbau   
</div><div class='chapterlabel' id="V0"> 1</div><div class='s'>Kumpamkagtamu </div> <div class='p'> <span class="verse" id="V1">1&#160;</span>Witjai Santiagoitjai, Apajuí nuigtú Apu Jesucristo inakegaitjai. Israela uchijí doce aajakua nunú weantutijum pampagjum, ashí nugkanum batsatutigmin kumpamjime.   </div><div class='s'>Yachamet Apajuinumia mina nu </div> <div class='p'> <span class="verse" id="V2">2&#160;</span>Mina yatsug aidauh, senchi shiig aneastajum makí makichik dekapkagtamu aina nu igkuakjumesh,   <span class="verse" id="V3">3&#160;</span>wagki atumek dekagme, dekaskeapi tabaugmia nu dekapsamu atata dui, emamkesa katsunjá nagkaeta nu unuimajume.   <span class="verse" id="V4">4&#160;</span>Tujash kakanmamsatajum emamkesa katsunta nui shiig katsuagtasajum, nuniku asajum imagnisa pujakjum, nuigtú nunimainuk atsugtamtinme.   </div><div class='p'> <span class="verse" id="V5">5&#160;</span>Atum ainajum anuiya dekaachmin dekapeauk, Apajuin segatí, dutikamak ni susattawai; wagki Apajuik ashí wakejus suwawai makichkish dakittsuk.   <span class="verse" id="V6">6&#160;</span>Tujash dekaskeapi tabauwai segatí, makichkish utujimtsuk; wagki utujima duka nayants tsukatak wajukea numamtuk wajawai, nuniau asa dase umpuam mai waket wajama nuniawai.   <span class="verse" id="V7">7&#160;</span>Nuna nuniauk, Apu Jesús makichik wají sujamunakesh jukittajapi tusag anentaimaitsui,   <span class="verse" id="V8">8&#160;</span>wagki yamai makichik wajiin anentaimtawai, nunik kashin tikichin, nunin asa niina pujutjinig ebetmamjauchui.   </div><div class='p'> <span class="verse" id="V9">9&#160;</span>Yatsut imanchauch anentamua duka, eme anenmamainai, Apajuí iman emamu asa,   <span class="verse" id="V10">10&#160;</span>untsu wiyakchak, eme anenmamainai imanchauch emamu asa, wagki wiyakchak, dupá yagkují megkaega numamtuk wajaidau asamtai.   <span class="verse" id="V11">11&#160;</span>Etsa jiinak senchi sukuam, dupa kagagmataig yagkujig kakegame, nunik niimé pegkejuch aajakuk megkagama numamtuk, wiyakchak ashí ni sujutaiji aidaunak megkaekatnai.   <span class="verse" id="V12">12&#160;</span>Shiig aneastinme aents utugchatan depetuk nagkaeguk, wagki utugchatan depetkau aina duka Apajuí pujut tuke atinun niina aneedau aidaun anagkuauwa nuna jukiagtinai.   </div><div class='p'> <span class="verse" id="V13">13&#160;</span>Makichkitigmekesh pegkegchau wakegamu ajutjamkuig, Apajuiyap jutijawa tiigpajum; wagki Apajuik pegkegchau takastasag anentaimchauwai nuigtush pegkegchau takastí tusash tuchauwai.   <span class="verse" id="V14">14&#160;</span>Makí makichik pegkegchau wakegaina nunak, niina iyashí senchi wakegamua nu wagajam nuniawai.   <span class="verse" id="V15">15&#160;</span>Nunú iyash pegkegchaun senchi wakega nui tudauk najaneawai, nunika tudau takasbaunum, jaamu jegawai.   </div><div class='p'> <span class="verse" id="V16">16&#160;</span>Mina aneetaig yatsug aidauh, tsanumajaigpajum.   <span class="verse" id="V17">17&#160;</span>Ashí pegkeg wainkauch juamu nuigtú ashí don pegkeja duka yakiya taawai, iina Apají nayaimpinmaya etsantin aidaun najankauwa nuiya; nunú aidau yapajinin nuigtú bushapau weena nigka nuninchauwai.   <span class="verse" id="V18">18&#160;</span>Nigka, niina waketajinig, chicham dekaskea dui pujutnak sujamsauwai, ni najankamu aina nuiyag dita dekatkau najankamua nunin agtinme tujamu asa.   </div><div class='s'>Chicham tawa dutiksag takau aidau </div> <div class='p'> <span class="verse" id="V19">19&#160;</span>Nuadui mina aneetaig yatsug aidauh, ashí aents aidauk chichaman shiig antumainai, nuniak waugtuk aimchau nuigtush wamak kajechu amainai;   <span class="verse" id="V20">20&#160;</span>wagki kajea duka, Apajuí eemtinig pegkejan takaak nuniatsui.   <span class="verse" id="V21">21&#160;</span>Nuadui, ashí pegkegchau nuigtú kuashat pegkegchau ayá duka idaisatajum, nuniakjum atum chicham antukuitjum nu emematsuk umiktajum; wagki nuuwai senchigtin atumin uwemtijamaina duka.   </div><div class='p'> <span class="verse" id="V22">22&#160;</span>Tujash chicham tawa dutiksagmek takau atajum, ayatak antin aigpa, atumek pempeentuniki tsanunijaijum.   <span class="verse" id="V23">23&#160;</span>Tujash chichaman antayatak nuna umiatsu duka, aents espejonum niimama nujai betekai,   <span class="verse" id="V24">24&#160;</span>wagki niimen wainmamkauwaitak, weak kajimatui, wajuku niimtinna wainmamkae nuna.   <span class="verse" id="V25">25&#160;</span>Tujash ni antukbaujin kajimattsuk, chicham umiktin agkanbaetan sukagtin pegkeja nuna shiig wainak dutiksag umiauk, ni dutikamujin shiig aneastinai.   </div><div class='p'> <span class="verse" id="V26">26&#160;</span>Makichkikesh atum ainajum anuiya Apajuí umigna iman anenmabiatak, chichaman emetuachuk, nigki anentain tsanuak tu wekaewai, nunin asa ni Apajuin umigjai tawa duka wainkayai.   <span class="verse" id="V27">27&#160;</span>Dekas Apajuí puyatjusa umigbau, nuigtú Apajuí iina Apají emtinish pegkegchaujish atsugbau iwainmabauwa duka juuwai: bitaik aidau, nuwa waje aidau waituinakui yayamua nu, nuigtú ju nugkanmaya pegkegchau aina dushakam takatsuk pujamua nunú.   </div><ul class='tnav'>
<li><a href='index.htm'>Santiago</a></li>
<li><a href='HEB13.htm'>&lt;</a></li>
<li><a href='JAS.htm'>1</a></li>
<li><a href='JAS02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
