<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Mateo 2</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/MAT02.htm" />
</head>
<body>
<ul class='tnav'>
<li><a href='index.htm'>Mateo</a></li>
<li><a href='MAT01.htm'>&lt;</a></li>
<li><a href='MAT.htm'>2</a></li>
<li><a href='MAT03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Yacha aidau kaunkag Jesusan emematiagbau </div> <div class='p'> <span class="verse" id="V1">1&#160;</span>Rey Herodes inamak pujai, Jesús yaakat Belén akiinauwai, Judea nugkanum awa nui. Nunikmatai ujumak mago<a href="#FN1" class="notemark">*<span class="popup">“Mago” aina duka yaya aidaun dekapawag diisag dekau aidau etsá minitaijin batsamajakú ainawai.</span></a> etsá minitaijin batsamin aidau Jerusalén kaunawajui.   <span class="verse" id="V2">2&#160;</span>Nunikag iniimainak:  </div><div class='p'>—¿Tuwí pujawa judío aidaun reyji atin akiina dusha? yaya ni akiintai wantinkatnai timawa nunú wantinkamtai etsá minitaijin pujauti wainká mininaji ni ememattasa, tuidau.   </div><div class='p'> <span class="verse" id="V3">3&#160;</span>Nu tabaun Rey Herodes antuk anentai jegachu, antsag ashí Jerusalegnumia aidaushkam puyatkajui.   </div><div class='p'> <span class="verse" id="V4">4&#160;</span>Nunik apu Herodes sacerdote apuji aidaun, escriba<a href="#FN2" class="notemark">†<span class="popup">“Escriba” tawa nunak: Chicham umiktin agagbaun pachis etsegnun tawai.</span></a> aidaujai untsuk ijumag:  </div><div class='p'>—¿Tuwí Cristush akiinatnaita? tau.   </div><div class='p'> <span class="verse" id="V5">5&#160;</span>Tutai dita aiinak:  </div><div class='p'>—Duka Belén, Judea nugkanum awa nui akiinatnai; juna aatus profeta agajui:   </div><div class='q'> <span class="verse" id="V6">6&#160;</span>“Belén, amek Judá nugkanmayaitme; tujash Judanum yaakat eme anentai aina nuní piipichikesh atsume, wagki aminí jiinkitnai makichik Apu, tikich apu aidaun nagkaesau mina aentsug Israel aina nuna uwemtikatin”<a href="#FN3" class="notemark">‡<span class="popup">Mi. 5.2.</span></a> tawai, tuidau.   </div><div class='p'> <span class="verse" id="V7">7&#160;</span>Tiagtai Herodes mago<a href="#FN4" class="notemark">§<span class="popup">Versículo unonum magon pachis tawa nu diistá.</span></a> aidaun wakenmataik untsuká shiig inias dekajuau, yayá wainkajash wajupa tsawanta yujawa nuna.   </div><div class='p'> <span class="verse" id="V8">8&#160;</span>Dutika Belén ishimak:  </div><div class='p'>—Wetajum nunikjum shiig inimsajum dekaatajum tuwig uchish pujawa, nunika waketkujum minash ujatkatajum wisha wenu ememattajai, tiuwai.   </div><div class='p'> <span class="verse" id="V9">9&#160;</span>Tusá rey tima weaju, nuniai yaya etsá minitaijin pujusá wainkamu dita weamunmanini wegau, nunik uchi pujamunum mamikis tajiaku.   <span class="verse" id="V10">10&#160;</span>Nuna yayá wainkag shiig senchi aneasaju.   <span class="verse" id="V11">11&#160;</span>Nunikag jegá waikmag uchin wainkaju, dukují Mariajai pujuttaman, nunik tikishmatug emematuidau; nuninak cofre<a href="#FN5" class="notemark">*<span class="popup">“Cofre” tawa duka, makichik caja tapagtin wají akik aidau egketai aajakui.</span></a> ujakag uchin anentag susaju: oron, incienson nuigtú mirranashkam.   <span class="verse" id="V12">12&#160;</span>Tujash nuna dutika kajiittaman kajanum ángel, Herodes pujamunmag wakitkigpajum tibau asag, ditá nugkeen waketuinakug tikich jintanum weajui.   </div><div class='s'>José Mariajai Egipto tupikakbau </div> <div class='p'> <span class="verse" id="V13">13&#160;</span>Nunik waketjau ai, Josenashkam Apu Apajuí angelji kajanum wantintuk chichajak: “Nantaktá, nunikam uchi dukujijai jukim Egipto wetá, nunikam nui pujamin wi wakitkita tusan ujaktajame, wagki Herodes uchin maatatus egaktatui”, tau.   <span class="verse" id="V14">14&#160;</span>Tama Joseshkam nantakí nunú kashia duik uchin dukujijai juki Egipto weuwai.   <span class="verse" id="V15">15&#160;</span>Nunik nui pujai Herodes jakauwai. Nunú nunikua duka Apu Apajuí tibaun profeta: “Mina uchig Egipto pujaun untsukjai”,<a href="#FN6" class="notemark">†<span class="popup">Os. 11.1.</span></a> tibauwa nu imanisag uminkauwai.   </div><div class='s'>Herodes suntaji aidaun uchin kajegtí tusa ishiakbau </div> <div class='p'> <span class="verse" id="V16">16&#160;</span>Nunú mago aidau tsanugbaun Herodes dekagmama shiig senchi kajekú, nunik suntajin ishiakui ashí uchi belegnumian nuigtú nui tikiju batsataidaunash yamá akiinau aidaunum nagkama jimag mijan ajuinamun kajegtinme tusa, nunak mago aidaush wajupa tsawantak yayá wainkajash yujaayi nuna shiig dekajuau asa nuna diis dutikauwai.   <span class="verse" id="V17">17&#160;</span>Aatus uminkauwai profeta Jeremías tibauwa nu, duka:   </div><div class='q'> <span class="verse" id="V18">18&#160;</span>“Antukmajai Ramá pampainamun, untsu untsumas senchi buutuinamu,  </div><div class='q'>nunak Raquel uchijí aidaunum buutak, anentai ichichtumain wajachmae,  </div><div class='q'>wagki uchijí aidauk jinawaju asagmatai”,<a href="#FN7" class="notemark">‡<span class="popup">Jer. 31.15.</span></a> tawai.   </div><div class='s'>José Mariajai Nazaret wakitkimu </div> <div class='p'> <span class="verse" id="V19">19&#160;</span>Herodes jakau ai, José Egipto pujuttaman Apu Apajuí angelji kajanum wantintuk:   <span class="verse" id="V20">20&#160;</span>“Nantaktá, nunikam uchi dukujijai jukim Israel nugkanum wakitkita, wagki uchin maatatus egagmaya duka jakaje”, tiuwai.   <span class="verse" id="V21">21&#160;</span>Nunú tima Joseshkam uchin dukujijai juki Israel nugkanum wakitkiuwai.   <span class="verse" id="V22">22&#160;</span>Tujash Arquelao rey wajas Judeanum inamui apají Herodes inamajakua nui tabaun dekaa nuwi wetanak ishamau, nunittaman kajanum ujakam, Galilea nugkanum weuwai,   <span class="verse" id="V23">23&#160;</span>nunik jegaa yaakat Nazaret pujustatus jegauwai. Nunú aatus nunikua duka, profeta aidau: Nazaretnumia<a href="#FN8" class="notemark">§<span class="popup">Is. 11.1.</span></a> tama atinai, tibauwa nu uminkauwai.   </div><ul class='tnav'>
<li><a href='index.htm'>Mateo</a></li>
<li><a href='MAT01.htm'>&lt;</a></li>
<li><a href='MAT.htm'>2</a></li>
<li><a href='MAT03.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V1">2:1</a>
<span class="ft">“Mago” aina duka yaya aidaun dekapawag diisag dekau aidau etsá minitaijin batsamajakú ainawai.</span></p>
<p class="f" id="FN2"><span class="notemark">†</span><a class="notebackref" href="#V4">2:4</a>
<span class="ft">“Escriba” tawa nunak: Chicham umiktin agagbaun pachis etsegnun tawai.</span></p>
<p class="f" id="FN3"><span class="notemark">‡</span><a class="notebackref" href="#V6">2:6</a>
<span class="ft">Mi. 5.2.</span></p>
<p class="f" id="FN4"><span class="notemark">§</span><a class="notebackref" href="#V7">2:7</a>
<span class="ft">Versículo unonum magon pachis tawa nu diistá.</span></p>
<p class="f" id="FN5"><span class="notemark">*</span><a class="notebackref" href="#V11">2:11</a>
<span class="ft">“Cofre” tawa duka, makichik caja tapagtin wají akik aidau egketai aajakui.</span></p>
<p class="f" id="FN6"><span class="notemark">†</span><a class="notebackref" href="#V15">2:15</a>
<span class="ft">Os. 11.1.</span></p>
<p class="f" id="FN7"><span class="notemark">‡</span><a class="notebackref" href="#V18">2:18</a>
<span class="ft">Jer. 31.15.</span></p>
<p class="f" id="FN8"><span class="notemark">§</span><a class="notebackref" href="#V23">2:23</a>
<span class="ft">Is. 11.1.</span></p>

<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
