<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Salmos 126</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/PSA126.htm" />
</head>
<body>
<ul class='tnav'>
<li><a href='index.htm'>Salmos</a></li>
<li><a href='PSA124.htm'>&lt;</a></li>
<li><a href='PSA.htm'>126</a></li>
<li><a href='PSA127.htm'>&gt;</a></li>
</ul>
<div class="main">
 
<div class='chapterlabel' id="V0"> 126</div><div class='s'>Achija yajuakbau waketjagbau </div> <div class='d'>Jerusalén wakatatus wesag shiig aneenak kantamawagbau </div> <div class='q'> <span class="verse" id="V1">1&#160;</span>Achija yajupakagmatai, waitu batsatutin  </div><div class='q'>Tuke Pujuu awagtamag Jerusalén ikaupamtai,  </div><div class='q'>kajanmatskait dekapin ayaji.   </div><div class='q'> <span class="verse" id="V2">2&#160;</span>Nuniaku senchi dushimiaji,  </div><div class='q'>imaniaku shiig aneasa senchi kantamaiji.  </div><div class='q'>Nuniajin tikich nugkanmaya aents  </div><div class='q'>pegkegchau aidau chichainak:  </div><div class='q'>“¡Tuke Pujuu ditanak  </div><div class='q'>shiig pegkegnum yaigke!” tuyanume.   </div><div class='q'> <span class="verse" id="V3">3&#160;</span>Duka dekaske, ¡Tuke Pujuu  </div><div class='q'>iinak yaimpak agkanmitkagmabi!  </div><div class='q'>¡Nuadui iishkam shiig anebiaji!   </div><div class='q'> <span class="verse" id="V4">4&#160;</span>¡Tuke Pujuuwah, yumi uwegshunum yututai,  </div><div class='q'>entsa najanea akagama numamtuk,  </div><div class='q'>ataktu awagkim Jerusalén itajatuata!   </div><div class='q'> <span class="verse" id="V5">5&#160;</span>Aents buu buuttajai ajakmaku aidauk,  </div><div class='q'>atakea duwi shiig aneas juukagtinai.   </div><div class='q'> <span class="verse" id="V6">6&#160;</span>Tuja aents aidau ajak pegkejan juki  </div><div class='q'>ajakmatatus buutkabaikia shiyakaju aidauk,  </div><div class='q'>dita ajakmamunmayan juukag,  </div><div class='q'>shiig aneas kantamkiag  </div><div class='q'>dita jeen wakitkiagtinai.   </div><ul class='tnav'>
<li><a href='index.htm'>Salmos</a></li>
<li><a href='PSA124.htm'>&lt;</a></li>
<li><a href='PSA.htm'>126</a></li>
<li><a href='PSA127.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
