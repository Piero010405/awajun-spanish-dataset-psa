<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Malaquías 4</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/MAL04.htm" />
</head>
<body>
<ul class='tnav'>
<li><a href='index.htm'>Malaquías</a></li>
<li><a href='MAL03.htm'>&lt;</a></li>
<li><a href='MAL.htm'>4</a></li>
<li><a href='MAT01.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Tuke Pujuu niina aentsji aidaun suwimak suwamu </div> <div class='p'> <span class="verse" id="V1">1&#160;</span>Tuke Pujuu ashí senchigtina nunú chichaak: “Trigo dukee tsupigbau jiinum chimpiam keeka ashí esak megkagama numamtuk, aents pegkegchau aidau, emebau aidau ashí esakag megkaejatna nunú tsawan uminui.   <span class="verse" id="V2">2&#160;</span>Untsu atum mina eme anenjautigminak shiig kuitamkattajime. Duka makichkish uukchamu paan etsa etsantujai betek atinai. Tuja pegkegchau awajtamkatag tuinakuish wi kuitamkatnaitjime. Dutikamu asajum, toro tsakatuch aidau wenuken batsatu jiinainak, shiig aneas tsekegama imanitnaitjume.   <span class="verse" id="V3">3&#160;</span>Nunú tsawan jegamtaig aents pegkegchau aidauk, atum depetkajum nugka yukukuntu najatiama numamtuk awajkatnaitjume”, tawai.   </div><div class='s'>Inagnaku chichagkagtukbauwa nunú, Elías wakitki taatnujai pachisa etsegkamu </div> <div class='p'> <span class="verse" id="V4">4&#160;</span>“Wi mina inakeg Moisésan chicham umiktin agagbaun, Israel aents aidau umikagtinun, muja Horebnum susauwaitag nunú adeagtajum.”   </div><div class='p'> <span class="verse" id="V5">5&#160;</span>“Juju antuktajum, wi atumin suwimkan amastasan wakitkin minittakun, emtikan profeta Elíasan awetittajime.   <span class="verse" id="V6">6&#160;</span>Dutika ai múun aidau uchiji aidaujai tsagkugnayag, shiig agkan pujustinme tusa nii yaigtatui. Untsu nuna umiinachkuig wi tajuan suwimka suwakun, dita nugke aidaunak emestujan pegkegchau awajtusagtatjai”, tawai Apajuí, tiuwai Malaquías.  </div><ul class='tnav'>
<li><a href='index.htm'>Malaquías</a></li>
<li><a href='MAL03.htm'>&lt;</a></li>
<li><a href='MAL.htm'>4</a></li>
<li><a href='MAT01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
