<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Proverbios 6</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/PRO06.htm" />
</head>
<body>
<ul class='tnav'>
<li><a href='index.htm'>Proverbios</a></li>
<li><a href='PRO03.htm'>&lt;</a></li>
<li><a href='PRO.htm'>6</a></li>
<li><a href='PRO07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>Daki aipa </div> <div class='q'> <span class="verse" id="V6">6&#160;</span>Dakih, week wajuk takawa  </div><div class='q'>nunú weme diisam unuimagta:   </div><div class='q'> <span class="verse" id="V7">7&#160;</span>Weeka inauk atsawai,  </div><div class='q'>tuja nunú dutikata tusa  </div><div class='q'>tumainchakam atsawai,   </div><div class='q'> <span class="verse" id="V8">8&#160;</span>nuniaig nii yuwatnujinak esattin  </div><div class='q'>ajak juut jegamtai, juuka ijumui.   </div><div class='q'> <span class="verse" id="V9">9&#160;</span>¡Dakih, yamai kanaschaum jamah!  </div><div class='q'>¿Wajupa asamea nantaktatme?   </div><div class='q'> <span class="verse" id="V10">10&#160;</span>Ame kanú tepamin,  </div><div class='q'>tuja kajim mantamkui pukuga eketmin,  </div><div class='q'>tuja shiig kanagtasam  </div><div class='q'>pagku pagkumasa tepamin,   </div><div class='q'> <span class="verse" id="V11">11&#160;</span>waitut, kasajai betek pachiachbau iyanjama  </div><div class='q'>shiig ujuuna awajtamsattawai.   </div><div class='s'>Apajuí dakitamua nunú </div> <div class='q'> <span class="verse" id="V16">16&#160;</span>Awai seisa imajin, tuja nuigtu  </div><div class='q'>makichik, nujai ijumjamak sieteya imani  </div><div class='q'>Tuke Pujuu shiig dakita nunú:   </div><div class='q'> <span class="verse" id="V17">17&#160;</span>Emebau aidaun, waitjin aidaun,  </div><div class='q'>aents utugchatji atsujunak main aidaun,   </div><div class='q'> <span class="verse" id="V18">18&#160;</span>aents anentaimtaji pegkegchau aidaun,  </div><div class='q'>pegkegchau takatan wakejus wekaetaun,   </div><div class='q'> <span class="verse" id="V19">19&#160;</span>tikichin tsanumjin,  </div><div class='q'>tuja waitjin, chichama tsanumjug  </div><div class='q'>niina yachijaig maanimitkau aidaun  </div><div class='q'>aatus Apajuík dakitawai.   </div><ul class='tnav'>
<li><a href='index.htm'>Proverbios</a></li>
<li><a href='PRO03.htm'>&lt;</a></li>
<li><a href='PRO.htm'>6</a></li>
<li><a href='PRO07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
