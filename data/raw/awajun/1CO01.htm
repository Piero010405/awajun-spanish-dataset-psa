<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] 1 Corintios 1</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/1CO01.htm" />
</head>
<body>
<ul class='tnav'>
<li><a href='index.htm'>1 Corintios</a></li>
<li><a href='ROM16.htm'>&lt;</a></li>
<li><a href='1CO.htm'>1</a></li>
<li><a href='1CO02.htm'>&gt;</a></li>
</ul>
<div class="main">
 <div class='mt'>Pablo nagkamchaku carta agaja corintonmaya aidau awetimu   
</div><div class='chapterlabel' id="V0"> 1</div><div class='s'>Kumpamkagtamu </div> <div class='p'> <span class="verse" id="V1">1&#160;</span>Witjai Pabloitjai, Jesucristo apostoljiyaitjai Apajuí wakegau asamtai, yatsug Sostenesjai pujusan,   <span class="verse" id="V2">2&#160;</span>atum iglesia Apajuinu aidautijum yaakat Corinto batsatutijum Cristo Jesús pegkeemtiki mina aentsug pegkejam atinme tusa, ashí tikich nugkanmaya aidau Jesucristo daajin adaiyina nujai etegtamjau asa ditá Apuji iina Apujiya nunú,   <span class="verse" id="V3">3&#160;</span>Apajuí iina Apajiya nunú, Apu Jesucristujai wait anenjamag, shiig agkan pujutan atumnash amastinme.   </div><div class='s'>Pablo Apajuí see tabau </div> <div class='p'> <span class="verse" id="V4">4&#160;</span>Tuke Apajuí see tusanké ajai atumin pachisan, atum Cristo Jesús nemajuidau asagmin, Apajuí wait anenjamjaju asamtai.   <span class="verse" id="V5">5&#160;</span>Wagki atumnak Apajuí Cristo Jesusai ashí pegkeg wakannumia aina nunak amasajui: Chichatan nuigtú dekatnashkam,   <span class="verse" id="V6">6&#160;</span>nunisag wi Cristo pachisan etsegkauwaitag dushakam atuminig imanisag juwatjamkajui.   <span class="verse" id="V7">7&#160;</span>Nunin asamtai Apajuí don sujamsamua duka ajutjamainawai, iina Apuji Jesucristo wantinkatnuji dakakjum batsatjum dui.   <span class="verse" id="V8">8&#160;</span>Apajuí nigki kuitamjamkattagme, ii Apuji Jesucristo minitta duwish bakumamainchau agtinme tujamu asa.   <span class="verse" id="V9">9&#160;</span>Apajuik ni anagkagtuamujinak imatiksag uminai, nigki etegtamjauwai niina Uchijí Jesucristo iina Apujiya nujai ijutkau pujustinme tusa.   </div><div class='s'>Jesucristo nemajin tupandaiyinamu </div> <div class='p'> <span class="verse" id="V10">10&#160;</span>Yatsug aidauh, iina Apuji Jesucristo daajin segajime, ashí atum aidautigmek tuké betek atuesajum takastajum, nuniamunum atsutí kanainamu, shiig anendaisajum pujustajum, nuniau asajum dutikatasa anentaimtamugmik nuní nuninuk anentaimtamu atinme.   <span class="verse" id="V11">11&#160;</span>Mina yatsug aidauh, junak tajime, atum pampandayá batsatjum nuna, Cloé patayí dekamtijuau asamtai.   <span class="verse" id="V12">12&#160;</span>Juna titag tajime, atum ainajum anuiya: “Wika Pablon nemagnaitjai”, tai; tikich: “Wika Apolon nemagnaitjai”, tawai. Nuniai: “Wika Cefasan nemagnaitjai” tai, tikich: “Wika Cristo nemagnaitjai”, tau awai.   <span class="verse" id="V13">13&#160;</span>¿Cristush akanjamukaih? ¿Pablok atumiin achinjauwait? ¿Nuniachkugmesh Pablo daajinig yamigbau ainajum?   <span class="verse" id="V14">14&#160;</span>Wika atumnak yamigchauwaitjim dui Apajuin see tajai, imá Crisponak, Gayojaig yamigbaijai,   <span class="verse" id="V15">15&#160;</span>makichkish mina daajui yamigbau ainaji tujutijum tau asan.   <span class="verse" id="V16">16&#160;</span>Estefanasa patayinash yamigbaijai, nuigtuk dekatsjai tikichnash yamijuashitag nunak.   <span class="verse" id="V17">17&#160;</span>Minak Cristuk yamijatjata tusag awetichui, yamajam chicham etsegkata tusa awetiuwai; aents niina yachajin chichamaina nuniknuk etsegkashbaijai, Cristo cruznum achigbauwa nuna wainkaya nunin diisainum tau asan.   </div><div class='s'>Apajuí yachajiya duka aentsú yachajijaig betekchauwai </div> <div class='p'> <span class="verse" id="V18">18&#160;</span>Cristo cruznum jakauwa nu pachisa etsegbauwa nunak wainak diinawai, megkaetanum batsata duka; tujash jutii uwemjau aidautinmag, ju chicham etsegbauwa juka Apajuí senchijiyai.   <span class="verse" id="V19">19&#160;</span>Chicham agagbaushkam:  </div><div class='q'>“Wi yacha aidaunak yachachu emaktatjai, dutikakun dekataijinash emegkatjattajai”, tawai.   </div><div class='p'> <span class="verse" id="V20">20&#160;</span>¡Apajuí ju nugkanmaya unuimat aidaunak wainak emake! dutikamu asa yacha aidau, chicham umiktinnash jintikagtin nuigtú tikichjai chicham ataish imaakas chichau aina dushakam wainak juwakaje   <span class="verse" id="V21">21&#160;</span>Wagki Apajuí ni yachajin iwainakua nunak aentsuk ditá yachajiya nujaig dekamainchau wajasajui, tujash Apajuik wakeekauwai, chicham etsegbaun imanchau diinaigkesh dekaskeapi tuina nuna uwemtikatatus.   </div><div class='p'> <span class="verse" id="V22">22&#160;</span>Judío aidauk wainchatai iwainamun wainkatatus wakegainawai, nuniai griego aidauk aentsú yachajin antuktatus wakegainawai.   <span class="verse" id="V23">23&#160;</span>Tujash jutiik Cristo numinum achinjauwa nu pachisa etsejuinaji, nunak judío aidauk dakitus diinai, judiochu aina duka wainkaya nunin diinawai.   <span class="verse" id="V24">24&#160;</span>Tujash Apajuí untsukbau aina nudauk, judío akush, griego akushkam, Cristuk Apajuí senchijiyai nuigtú Apajuí yachajiyai.   <span class="verse" id="V25">25&#160;</span>Apajuinu imanchau diyamua nuuwai aentsú yachajiya nuna nagkaesauwa nu, Apajuinu kakaakchau diyamua nuuwai aentsú senchijiya nuna nagkaesau senchigtina duka.   </div><div class='p'> <span class="verse" id="V26">26&#160;</span>Yatsug aidauh, atumek, aents diismak yacha wajakin, apu chichame antugtai aina iman, eme anentsá diitai ainatsjum duka dekaamagme.   <span class="verse" id="V27">27&#160;</span>Nunin ainagminig Apajuik, aents yacha aidaun inatsakta tau asa, aents wainkauchia nuna etegkauwai. Dutiksag aents chichame antugtai aidaun inatsaktatus, aents imanchauch aina nuna etegkauwai.   <span class="verse" id="V28">28&#160;</span>Apajuik aents imanchauch diyaku jujú nugka juig dakitjamu aina nuna etegjauwai, aents eme anentai aina duka wainak juwaktinme tau asa.   <span class="verse" id="V29">29&#160;</span>Nunak Apajuik, niina eemtinish ditak eme anenmaminum tau asa dutikauwai.   <span class="verse" id="V30">30&#160;</span>Tujash Apajuiya duke atumnak Cristo Jesusai ijupajajui, dutijama Cristunak iina yachají, iina pegkeg etamin, iina pegkeemtijamin nuigtú iina agkanmitkagbau emauwai.   <span class="verse" id="V31">31&#160;</span>Nunin asamtai chicham agagbauwa nuwish: “Makichik aentskesh eme anenmamjatatus wakegauk, Apu Jesusai eme anenmamjati”, tibau awai.   </div><ul class='tnav'>
<li><a href='index.htm'>1 Corintios</a></li>
<li><a href='ROM16.htm'>&lt;</a></li>
<li><a href='1CO.htm'>1</a></li>
<li><a href='1CO02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
