<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Génesis 50</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/GEN50.htm" />
</head>
<body>
<ul class='tnav'>
<li><a href='index.htm'>Génesis</a></li>
<li><a href='GEN49.htm'>&lt;</a></li>
<li><a href='GEN.htm'>50</a></li>
<li><a href='EXO01.htm'>&gt;</a></li>
</ul>
<div class="main">
 
<div class='chapterlabel' id="V0"> 50</div><div class='p'> <span class="verse" id="V1">1&#160;</span>Nunik niina apaji jakamtai, José niina apajin pagkuk buutak kugkuasui.   <span class="verse" id="V2">2&#160;</span>Nuna dutika ampijatin aidaun José chichajak: Ampi iyash kaushtaiyai ukatjajum umiktajum wamak kaujai, tiuwai. Tusa timatai imatiksag José apaji Israela iyashin ukatuk umikajui.   <span class="verse" id="V3">3&#160;</span>Dutika uka ukatuinakua cuarenta tsawan ejeyajui, nunú dutikakuik tuke imaan tsawan umitai asamtai.  </div><div class='p'>Tuja egiptunmaya aents aidaushkam Israel jakamtai, setenta tsawantai buutiaju ainawai.   </div><div class='p'> <span class="verse" id="V4">4&#160;</span>Nunú buutbaun mijaakag, José faraógka inake aidaun chichajak:  </div><div class='p'>“Atumesh minash dekaskenum wait anenjakjumek faraón jegajuajum ujatjuktajum:   <span class="verse" id="V5">5&#160;</span>‘Mina apag jakattak tepesa chichagtak: Juju makichkish ewaetsuk wi jakamtaig, Canaán nugkanum wi ukumastinjun waan tainiuwaitag nuwi ukugsatajum tujutiuwa nuna imatiksanuk umiktag tajai. Wait aneasam tsawan sujusta wisha nuwi wenu mina apajun ukusan ukuakun taatjai’, tujamui tusa ujaktajum”, tiuwai.   </div><div class='p'> <span class="verse" id="V6">6&#160;</span>Tuja nuna faraón dekaa ditan ayaak:  </div><div class='p'>“Dekas tawai, niina apaji wajintiuwaita nunak dutiksag ukusa ukuak taati”, tiuwai.   </div><div class='p'> <span class="verse" id="V7">7&#160;</span>Tusa tima José weuwai apajin ukustatus. Nunik wetai faraógka atuwe chicham antugtai egiptunmaya aidauk ashí uyuniajui.   <span class="verse" id="V8">8&#160;</span>Nuniagtai José jenia aidauk ashí, tuja niina apaji jenia aidaushkam niina yachi aidaujai betekmasag shiyakajui. Nunik ashí shimak Goségnumak ima uchi aidaunak ditá tagkuji aidaujai ukukiajui.   <span class="verse" id="V9">9&#160;</span>Nuigtushkam tikich aents aidaushkam carretanum, caballonum aatus José wetai uyunainak pataetukajui. Imanidau asag shiig kuashat aentsuk aajakui.   </div><div class='p'> <span class="verse" id="V10">10&#160;</span>Nunik shiyakag, namak Jordágka yantamen etsa minitaiya nuni nugka Goren-ha-atad awa nuwi jegawajui. Nuwi jegawag shiig kuashat tuwakag buutuidau, imadiagtai Joséshkam apaji jakamunum wake besemag dekapeak siete tsawan pujusui.   <span class="verse" id="V11">11&#160;</span>Nunú imatuidaun canaágnumia aents nuwi batsamin aidau wainkag chichainak: “¡Aunak egiptunmaya aents aidau jakaun ukuinak imatuinawai!” tuidau. Nuadui nunú nugka Jordágka yantamen etsa minitaiya nuni awa nunak Abel-mizraim<a href="#FN1" class="notemark">*<span class="popup">“Abel-mizraim” tawa nunak hebreo chichamnumak “egiptunmaya wake besemag pujamu” taku tawai.</span></a> adaikajui.   </div><div class='p'> <span class="verse" id="V12">12&#160;</span>Jacopa uchiji aidauk niina apaji tibaunak imatiksag umijuinak,   <span class="verse" id="V13">13&#160;</span>Canaán nugkanum ejegawag Macpelánum Efrón hitita aents aajakua nudau waa taimun Abraham sumak juka iina ukumataiji ati tibau aajakua nuwi ukusajui. Nunú nugkak waa taimu aajakua nujai mai, Mamre nugkanum etsa minitaiya nuni awai.   <span class="verse" id="V14">14&#160;</span>Dutika ukusa ukuak Josék niina yachi aidaujai, nuigtu tikich aents niina uyuniaju aidaujai ashí betek Egipto nugkanum waketjajui.   </div><div class='s'>José jakattak pujusa yachi aidaujai chichasbau </div> <div class='p'> <span class="verse" id="V15">15&#160;</span>Nunik Jacob jakamtai José yachi aidau diták anentaimas chichainak: “Namputchawame José kajegtamtsuash, nuniakug ii pegkegchau awajkauwaitag duwi nuna umiak iina iiktamainai”, tusag   <span class="verse" id="V16">16&#160;</span>aentsun akateg akuptuinak: “Amina apa eke jatsuk tepesa José ujaktajum tusa,   <span class="verse" id="V17">17&#160;</span>juna aatus iina akaatamak: ‘¡Wi amina segajame, wait aneasam amina yatsum waitkagmasu aina nuna tudauji tsagkujata! tajame’ tujamayi. Aatus iina apaji tujabiu asamtai, iishkam ataktu pataka sumaku: Iina pegkegchauji tsagkugtamjati taji, wagki iik amina apa Apajuíjiya nuna inake aidau asaja”, tiajui.  </div><div class='p'>Tusa akatja ishiakam, chichama etsejin aidau jegajua ujakajui dutikam José nuna antuk buutiuwai.   </div><div class='p'> <span class="verse" id="V18">18&#160;</span>Nuniai niina yachi aidaushkam kautuawag, niina emtin tikishmag nugkan nijayin antig pujusag chichajuinak:  </div><div class='p'>“¡Juwi pujaji, yamaik iik amina inakem ainaji!” tuidau.   </div><div class='p'> <span class="verse" id="V19">19&#160;</span>Tujash José ditan ayaak:  </div><div class='p'>“Ishamkagtukaigpajum, wika Apajuíchuitjai atumin suwimkan amastinnuk.   <span class="verse" id="V20">20&#160;</span>Atumek pegkegchau awajkami tujutiuwaitjume, tujash Apajuí nunú pegkegchauwa nunak pegkegnum yapajiauwai, yamai wainag juna jutikatin asamtai, tuja aents aidau pujutjin uwemtikati tujutu asa.   <span class="verse" id="V21">21&#160;</span>Nuadui ishamkagtukaigpajum. Wi atum yuwatnunak uchijum aidau yuwatnujai amastatjime”, tiuwai. Aatus tusa anentain ichichtukui, dutikak shiig anentus ausauwai.   </div><div class='s'>José jakamu </div> <div class='p'> <span class="verse" id="V22">22&#160;</span>Josék niina apaji patayi aidaujai betek ijunas Egipto nugkanum pujusui. José pujusui ciento diez mijan,   <span class="verse" id="V23">23&#160;</span>imaan mijan pujau asa Efraín akiamua nuna uchiji akiinaunash, ama tijajinashkam wainkauwai. Manasésa uchiji Maquir aajakua nuna uchijinashkam nii yajuak tsakapakui.   </div><div class='p'> <span class="verse" id="V24">24&#160;</span>Makichik tsawantai José niina yachi aidaun chichajak: “Wi jakatnuk namput wajaschae, tujash Apajuí atumnak tuke yaimpakagtatui. Dutijamak juju nugka juwi batsatjum nunashkam nigki jiigmaki Abrahaman, Isaakan, Jacopan aatus nugkan amastinaitjime tusa anagkuawa nuwi ejetamawagtin atinme”, tiuwai.   <span class="verse" id="V25">25&#160;</span>Nuna tusa José Israela uchiji aidau umikagtinun chichajak: “Dekas tajime, atumnak Apajuí yaimpakagtinai. Dutijamainakuig mina ukunchjush juwi ukugtutsuk jukitin atajum”, tusa yachi aidaun akatjauwai.   <span class="verse" id="V26">26&#160;</span>Tuja Josék ciento diez mijanji ajamu Egipto nugkanum pujus jakauwai. Nunikmatai iyashi wamak kaujai tusa kugkuinai ukatuk, aents jakau egketainum egkeawag ukusajui.  </div><ul class='tnav'>
<li><a href='index.htm'>Génesis</a></li>
<li><a href='GEN49.htm'>&lt;</a></li>
<li><a href='GEN.htm'>50</a></li>
<li><a href='EXO01.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V11">50:11</a>
<span class="ft">“Abel-mizraim” tawa nunak hebreo chichamnumak “egiptunmaya wake besemag pujamu” taku tawai.</span></p>

<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
