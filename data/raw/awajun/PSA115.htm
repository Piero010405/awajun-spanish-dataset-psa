<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Salmos 115</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/PSA115.htm" />
</head>
<body>
<ul class='tnav'>
<li><a href='index.htm'>Salmos</a></li>
<li><a href='PSA110.htm'>&lt;</a></li>
<li><a href='PSA.htm'>115</a></li>
<li><a href='PSA116.htm'>&gt;</a></li>
</ul>
<div class="main">
 
<div class='chapterlabel' id="V0"> 115</div><div class='s'>Iina Apajuíjig nayaimpinum pujawai </div> <div class='q'> <span class="verse" id="V1">1&#160;</span>Tuke Pujuuwah, jutiik eme anenkagtusaipa,  </div><div class='q'>dekas ima amek eme anenmamta,  </div><div class='q'>amina anenkagmin,  </div><div class='q'>tuja dekaskegmijai eme anenmamta.   </div><div class='q'> <span class="verse" id="V2">2&#160;</span>Wagkag aents pegkegchau aidaush  </div><div class='q'>jutiin chichagtamainakush ¿tuwi pujawa  </div><div class='q'>atumi Apajuígmesh, tusash tujamiajainta?   </div><div class='q'> <span class="verse" id="V3">3&#160;</span>Iina Apajuíjig nayaimpinum pujawai,  </div><div class='q'>tuja nii wakegamu aidaun ashí najankauwai.   </div><div class='q'> <span class="verse" id="V4">4&#160;</span>Aents pegkegchau aidau  </div><div class='q'>apajuímtaijig oro, plata ainawai.  </div><div class='q'>Tuja duka aents najankamu ainawai.   </div><div class='q'> <span class="verse" id="V5">5&#160;</span>Dita apajuímtaijig weni ajamaitak  </div><div class='q'>chichachu ainawai;  </div><div class='q'>jiishkam ajamaitak wainmachu ainawai.   </div><div class='q'> <span class="verse" id="V6">6&#160;</span>Kuwishish ajuidau, tujash antuchu;  </div><div class='q'>nujintin, tujash mayatchau;   </div><div class='q'> <span class="verse" id="V7">7&#160;</span>uwegtin aidau, tujash achimchau;  </div><div class='q'>nawentin aidau, tujash wekaechau;  </div><div class='q'>¡makichik chichamujigkesh  </div><div class='q'>antugchatai ainawai!   </div><div class='q'> <span class="verse" id="V8">8&#160;</span>Nuniau asamtai aents nuna najanin,  </div><div class='q'>tuja nunú dakumka najanamua  </div><div class='q'>nuna emematin aina duka  </div><div class='q'>dita apajuímtaijijai betek ainawai.   </div><div class='b'> &#160; </div> <div class='q'> <span class="verse" id="V9">9&#160;</span>¡Israel aents aidautigmek,  </div><div class='q'>Tuke Pujuuwaig kajinmamsa anentaimsatajum!  </div><div class='q'>Wagki nii jutiinak yaimpawai,  </div><div class='q'>tuja nigki kuitamjamui.   </div><div class='q'> <span class="verse" id="V10">10&#160;</span>Sacerdote aidautigmesh  </div><div class='q'>ima Tuke Pujuuwaig kajinmamsa  </div><div class='q'>anentaimtajum.  </div><div class='q'>Wagki nii jutiinak yaimpawai,  </div><div class='q'>tuja nigki kuitamjamui.   </div><div class='q'> <span class="verse" id="V11">11&#160;</span>Ashí aents Tuke Pujuu umijin aidautigmek,  </div><div class='q'>¡Tuke Pujuuwaig kajinmamsa anentaimsatajum!  </div><div class='q'>Wagki nii jutiinak yaimpawai,  </div><div class='q'>tuja nigki kuitamjamui.   </div><div class='q'> <span class="verse" id="V12">12&#160;</span>¡Tuke Pujuu iinak kajimatjamtsuk  </div><div class='q'>pegkegnum yumigtamjatnai!  </div><div class='q'>¡Israel aents aidaunashkam  </div><div class='q'>pegkegnum yumigjatnai!  </div><div class='q'>¡Sacerdote aidaunashkam  </div><div class='q'>pegkegnum yumigjatnai!   </div><div class='q'> <span class="verse" id="V13">13&#160;</span>Aents Tuke Pujuun eme anentus  </div><div class='q'>umijin aidaun:  </div><div class='q'>aents eme anentsa diishtai,  </div><div class='q'>eme anentsa diitai aidaujai  </div><div class='q'>Apajuí ashí ditanak pegkegnum yumigjatnai.   </div><div class='b'> &#160; </div> <div class='q'> <span class="verse" id="V14">14&#160;</span>Tuke Pujuu atumi uchijum aidaunash,  </div><div class='q'>tuja nuna uchiji aidaunash uyujtugmaktinai.   </div><div class='q'> <span class="verse" id="V15">15&#160;</span>¡Tuke Pujuu nayaimpin, nugkajai najanauwa nunú  </div><div class='q'>aminak pegkegnum yumigtamsattawai!   </div><div class='b'> &#160; </div> <div class='q'> <span class="verse" id="V16">16&#160;</span>Nayaimpia auk Tuke Pujuunui,  </div><div class='q'>tuja nugka nuna aents aidaun susauwai.   </div><div class='q'> <span class="verse" id="V17">17&#160;</span>Jakau aidauk chichamainchau asag,  </div><div class='q'>Tuke Pujuunak emematmainchau ainawai.   </div><div class='q'> <span class="verse" id="V18">18&#160;</span>Untsu ii iwaku aidautik  </div><div class='q'>tuke ememattinaitji.  </div><div class='q'>¡Yajauwajah!  </div><div class='q'>Iina Apajuíji ememattai ati.   </div><ul class='tnav'>
<li><a href='index.htm'>Salmos</a></li>
<li><a href='PSA110.htm'>&lt;</a></li>
<li><a href='PSA.htm'>115</a></li>
<li><a href='PSA116.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
