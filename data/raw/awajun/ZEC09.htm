<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Zacarías 9</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/ZEC09.htm" />
</head>
<body>
<ul class='tnav'>
<li><a href='index.htm'>Zacarías</a></li>
<li><a href='HAB03.htm'>&lt;</a></li>
<li><a href='ZEC.htm'>9</a></li>
<li><a href='ZEC10.htm'>&gt;</a></li>
</ul>
<div class="main">
 <div class='mt'>Zacarías   
</div><div class='chapterlabel' id="V0"> 9</div><div class='s'>Israel aents aidaun apuji atin pachisa etsegkamu </div> <div class='p'> <span class="verse" id="V9">9&#160;</span>¡Yaakat Jerusalégnumia aidautigmek shiig aneastajum!  </div><div class='q'>¡Shiig aneakjum kantamatajum!  </div><div class='q'>¡Amina apujum burro tsakatnum entsatkau minitjamui!  </div><div class='q'>Imanchauch wajakin, pegkejam, pegkegchaun takachu,  </div><div class='q'>amina yaimpak depetmitkagmaktatus minawai.   </div><div class='q'> <span class="verse" id="V10">10&#160;</span>Efraín wegantu aidaun carroji aidaunak,  </div><div class='q'>flecha akenka nagkimtai aidaujai ashí tsaiktatui,  </div><div class='q'>dutikak Jerusalégnumia caballo aidaunashkam ijinattawai.  </div><div class='q'>Israel nugkanmak ashí depetmaktatui,  </div><div class='q'>nunik ashí tikich aents aidaush agkan batsamsatnume titatui.  </div><div class='q'>Tuja niig nayants jinagbau aina imanui nagkamas,  </div><div class='q'>namak Eufratesa aatus ashí nugkanum inamjatnai,  </div><div class='q'>nii inabaujig nagkatkauk achatnai.   </div><div class='s'>Apajuí niina aentsji aidaun yainka ataktu inantaitin </div> <div class='p'> <span class="verse" id="V11">11&#160;</span>Tuke Pujuu chichaak:  </div><div class='q'>“Jerusalégkah, wi amejai numpai chichaman  </div><div class='q'>umikuitag nuna betek umiakun,  </div><div class='q'>yumigmat taimu yumi atsaig ashí  </div><div class='q'>jinaajum chimpigjum nunak jiijan uwemtijattajime.   </div><div class='q'> <span class="verse" id="V12">12&#160;</span>Achija yajuakam tikich nugkanum batsatutigmek  </div><div class='q'>yaakat shiig peeja umikbauwa nuwi waketjattagme.  </div><div class='q'>Yamaik atum waitiajum nuna nagkaesau,  </div><div class='q'>pegkegnum yumigsattajime,  </div><div class='q'>nuadui shiig aneasjum batsamsattajume.   </div><div class='q'> <span class="verse" id="V13">13&#160;</span>Judá wegantu aidauk arcojai betek,  </div><div class='q'>tuja Israel wegantu aidauk flechajai betek,  </div><div class='q'>tuja Jerusalégnak puyagjai betek awajsattajai,  </div><div class='q'>dutikan ditajai griego aents aidaunak ijinattajai”, tawai.   </div><div class='q'> <span class="verse" id="V14">14&#160;</span>Tuke Pujuu ditan jetektajum tusa titata nunak,  </div><div class='q'>dita nagki akenbaujig peemjai betek agtinai,  </div><div class='q'>Apajuí kachun umpuag tsumujinia dasenum pachitkau wetinai.   </div><div class='q'> <span class="verse" id="V15">15&#160;</span>Tuke Pujuu ashí senchigtina nunú  </div><div class='q'>niina aentsji aidaunak kuitamkatnai,  </div><div class='q'>dutikamu asag dita shiwaaji aidaunak depetuk  </div><div class='q'>najakag ashí amukagtinai.  </div><div class='q'>Aatus depetmakaju asag, shiig aneenak  </div><div class='q'>altar ukatkatasa numpa tsapanum aimka jutaya  </div><div class='q'>imatika aimak vinon umuinak nampejag shiig aneenak pampainiagtinai.   </div><div class='b'> &#160; </div> <div class='q'> <span class="verse" id="V16">16&#160;</span>Nunú tsawan jegakuig, mina aentsug aidaunak,  </div><div class='q'>uwija kuitamin uwigjin ayamjina numamtuk  </div><div class='q'>wi ayamjukan uwemtikjatnaitjai,  </div><div class='q'>dutika ai dita nugken waketug batsamsag  </div><div class='q'>kaya pegkeg winchamtin juki atsejutai najanamu winchantuwama iman agtinai.   </div><div class='q'> <span class="verse" id="V17">17&#160;</span>¡Yajauwajah, nuwauch aidau,  </div><div class='q'>uchi datsauch aidau shiig yuwawag senchigtin  </div><div class='q'>shiig aneas dakunkut juju nugkanum batsatbau!   </div><ul class='tnav'>
<li><a href='index.htm'>Zacarías</a></li>
<li><a href='HAB03.htm'>&lt;</a></li>
<li><a href='ZEC.htm'>9</a></li>
<li><a href='ZEC10.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
