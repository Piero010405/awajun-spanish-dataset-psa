<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Lucas 6</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/LUK06.htm" />
</head>
<body>
<ul class='tnav'>
<li><a href='index.htm'>Lucas</a></li>
<li><a href='LUK05.htm'>&lt;</a></li>
<li><a href='LUK.htm'>6</a></li>
<li><a href='LUK07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>Jesusa jintintaiji aidau tsawan ayamtai aig trigo jukí yuwawagbau </div> <div class='r'>(Mt. 12.1-8; Mr. 2.23-28)  </div><div class='p'> <span class="verse" id="V1">1&#160;</span>Tsawan ayamtai tsawaju ai, Jesús ajak ajakbaunum nagkaebau. Nuniamunum ni jintintaiji aidau trigo nejeen kupik jukiag uwejin pakajag yuwidau.   <span class="verse" id="V2">2&#160;</span>Nuniagtai ujumak fariseo aidau chichajuinak:  </div><div class='p'>—¿Wagka tsawan ayamtai tsawagmataig takantsashti tibauwa nunin aish aikagme?, tuidau.   </div><div class='p'> <span class="verse" id="V3">3&#160;</span>Tiagtai Jesús ayaak:  </div><div class='p'>—¿Atumek agagbauk ausachuk ainajum, David niijai yujamujai yapajuinak,   <span class="verse" id="V4">4&#160;</span>jega Apajuí ememattainum wayá, pag imá sacerdotek yuwati tibauwa nuna yuwak, niina kumpají aidaunash susauwa duka?, tau.   </div><div class='p'> <span class="verse" id="V5">5&#160;</span>Nuna tii, nuigtú chichaak:  </div><div class='p'>—Aentsmaga akiinauwa duka, tsawan ayamtaiya nuna Apujiyai, tiuwai.   </div><div class='s'>Tsawan ayamtai aig Jesús aents jau etsagagbau </div> <div class='r'>(Mt. 12.9-14; Mr. 3.1-6)  </div><div class='p'> <span class="verse" id="V6">6&#160;</span>Ataktú tikich tsawan ayamtai ai, Jesús jega ijuntainum wayau, nunik jintinkagtau; nuniamunum nui aents uwejí untsujiya nu jaka ekeemkau pujau.   <span class="verse" id="V7">7&#160;</span>Nunitai maestro chicham umiktinun jintinkagtin aidau, nuigtú fariseo aidaujai Jesusan dii ijuntuidau, tsawan ayamtai aish etsagagchatpash tusag tsanumjugtasag.   <span class="verse" id="V8">8&#160;</span>Tujash nigka dita anentaibaujinak dekau asa, aents uwejí jaka ekeemkaun chichajak:  </div><div class='p'>—Wajaktá, nunikam ejapen wajantá.  </div><div class='p'>Tama niishkam wajakí ejapen wajantú.   <span class="verse" id="V9">9&#160;</span>Nunikmatai Jesús chichajak:  </div><div class='p'>—Iniastajime: ¿Tsawan ayamtai aina nuwish pegkejan dutikati atsa pegkegchaun dutikati tibaukait; etsagautskek jakati tusa idaimainait?, tau.   </div><div class='p'> <span class="verse" id="V10">10&#160;</span>Nuna tii ashí aents nui ijunun diisá, nuna aentsun chichajak:  </div><div class='p'>—Uwejum dakuekta, tiuwai.  </div><div class='p'>Tama dakueku, nunik uwejenig pegkeg wajasui.   <span class="verse" id="V11">11&#160;</span>Dutikamtai ditak senchi kajekag, Jesusash utugmainkita tusag chichaidau.   </div><div class='s'>Jesús ni apostolji agtin aidau etejamu </div> <div class='r'>(Mt. 10.1-4; Mr. 3.13-19)  </div><div class='p'> <span class="verse" id="V12">12&#160;</span>Nunú tsawantai Jesús Apajuí ausatatus mujanum weu, nunik nui kashi pujus Apajuí au aujkawa tsawampajui.   <span class="verse" id="V13">13&#160;</span>Nunik tsawag jintintaiji aidaun untsukui, dutika nunú aina nuiyan doce etegjauwai, nunú aidaun apóstol tusa adaijauwai.   <span class="verse" id="V14">14&#160;</span>Duka jujú ainawai: Simón, Pedro atatme tibauwa nu, Andrés Simogka yachi, Jacobo, Juan, Felipe, Bartolomé,   <span class="verse" id="V15">15&#160;</span>Mateo, Tomás, Jacobo Alfeo uchijí, nuigtú Simón Zelote tutai aajakua nu.   <span class="verse" id="V16">16&#160;</span>Judas Santiago uchijí, nuigtú Judas Iscariote Jesusan sujukua nu aatus.   </div><div class='s'>Jesús kuashat aents jintintuamu </div> <div class='r'>(Mt. 4.23-25)  </div><div class='p'> <span class="verse" id="V17">17&#160;</span>Nunik mujanmaya ditajai ijunag akaiki, pakanum wajantú, nunikmatai kuashat aents tuwagkaju ashí judeanmaya, jerusalegnumia, Tiro nayantsa uwet awa nuiya, sidognumia aidau, ni jintinkagtamujin antukagtatus, nuigtushkam dita jaamujinash etsaentugti tusag,   <span class="verse" id="V18">18&#160;</span>nunikag wakan pegkegchau egkemtugbau aidaush tsagagkaju.   <span class="verse" id="V19">19&#160;</span>Ashí aents aidauk Jesusan antigtatus kakanmamaidau, niiniya senchi jiinak ashí aents jau aidaunak etsagau asamtai.   </div><div class='s'>Shiig aneasagtin waittsagtinjai tibau </div> <div class='r'>(Mt. 5.1-12)  </div><div class='p'> <span class="verse" id="V20">20&#160;</span>Jesús ni jintintaiji aidaun diisá chichajak: “Shiig aneastajum atum ujunauch aidautigmek, wagki Apajuí inama duka atumdau asamtai”.   </div><div class='p'> <span class="verse" id="V21">21&#160;</span>“Shiig aneastajum yamai yapajautigmek, wagki shiig juwakagtin asajum. Shiig aneastajum atum yamai buututigmek, wagki shiig aneakjum dushigtin asajum.   </div><div class='p'> <span class="verse" id="V22">22&#160;</span>“Shiig aneastin atajum, Aentsmaga akiinau nemaju asagmin aents aidau kajegtamainak, yajá pujusta tusa jiipainak, pegkegchau chichagtamainak, daagmin adaisajash pegkegchau tujamainakuish.   <span class="verse" id="V23">23&#160;</span>Nunú tsawantinig shiig aneakjum dakujustin atajum, wagki atum jukitnuk shiig muun nayaimpinum ajutjamaidau asamtai; wagki aatus dutikajakú ainawai atumi muunjum, profeta aajakajua nunashkam.   </div><div class='p'> <span class="verse" id="V24">24&#160;</span>“¡Tujash wait anentajime atum wiyakuch aidautigminak, wagki ju nugka juwig atum shiig aneamuk ajutjamaidau asamtai!   </div><div class='p'> <span class="verse" id="V25">25&#160;</span>“¡Wait anentajime atum yamai shiig yuwá batsatutigminak! wagki atak yapajuawagtin asagmin.  </div><div class='p'>“¡Wait anentajime atum yamai dushit batsamtautigminak, wagki wake besemag jegagtamkui buuttin asagmin!   </div><div class='p'> <span class="verse" id="V26">26&#160;</span>“¡Wait anentajime atum ashí aents pegkegnum chichajam aidautigminak! wagki atumi muunjum aajakajua dusha wait profeta aidaun imatikas chichajujakú aina dui.   </div><div class='s'>Shiwajui aidau aneamu </div> <div class='r'>(Mt. 5.38-48; 7.1-2, 12)  </div><div class='p'> <span class="verse" id="V27">27&#160;</span>“Tujash atum mina antugtautigmin tajime: Atumi shiwajum aidaush aneetajum, kajegtamaidaushkam pegkegnum yaigtajum;   <span class="verse" id="V28">28&#160;</span>pegkegchau chichagtamaidaush pegkegnum chichagkatajum, wainak tsanumjutpainakuish Apajuí aujtustajum.   <span class="verse" id="V29">29&#160;</span>Yapinum awatamkujaish, tikich yapiminish awapiti idaitusta; capa<a href="#FN1" class="notemark">*<span class="popup">“Capa”, tawa duka awantak nugkutai esajam aajakui. Lana nuniachkush cabra uje nuniachkush ujuch najanamu tsetsemaku nuniachkush dasenkui dukumatai. Diistá Mt. 9.20.</span></a> jujutjamkujaish tunicagmesh<a href="#FN2" class="notemark">†<span class="popup">“Túnica”, tawa duka jaanch nugkutai esajam tikishia imaan jegaaku aajakui. Duwap nuniachkush uje nuniachkush lana nuniachkush lino najanamu aajakajui. Ujunauch aidauk imá tunicanak nugkujakajui.</span></a> sujittsuk susata.   <span class="verse" id="V30">30&#160;</span>Makichik aentskesh segapakuig susata; tuja amina wajiigmin jujutjamkuishkam, awagtugkita tiipa.   <span class="verse" id="V31">31&#160;</span>Atum tikich aidau shiig awajtuktinme tusajum wakejin ainajum nunisjumek tikichish shiig awajkatajum.   </div><div class='p'> <span class="verse" id="V32">32&#160;</span>“Atumin anempa duke atumshakam aneakjumesh, ¿wají imana juwagme? Wagki aents tudau aidaushkam dita aneniamujaig aneninawai.   <span class="verse" id="V33">33&#160;</span>Atumin shiig awajtamaina duke shiig awagmakjumesh ¿wají imana juwagme? Wagki aents tudaugtin aidaush nunak nunin ainawai.   <span class="verse" id="V34">34&#160;</span>Atum kuichkin ekes awagtugmamaina duke tsagkatkugmesh ¿wají imana juwagme? Wagki aents tudaugtin aidaushkam penpeentunisag tsagkatdayin ainawai, uwaegak jukitag tuidau asag.   <span class="verse" id="V35">35&#160;</span>Atumí shiwajum aidaush aneetajum, nuigtush shiig awajkatajum, nuigtushkam tsagkatkatajum, niish minash jutiksag iktukti tusa dakatsuk, aatus nuniamunum wají shiig pegkeg jukitnuk ajutjamtinai, nuniakjum Apajuí ashí tikich aidau nagkaesau muunta nuna uchijí atatjume; wagki nigka pegkejai, niina see tuchau aidau, pegkegchau aina nujaishkam.   <span class="verse" id="V36">36&#160;</span>Wait anenkagtin atajum, atumin Apa wait anenkagtina ibau.   </div><div class='s'>Tikichi pujutji pachisjumek augmatigpa tibau </div> <div class='r'>(Mt. 7.1-6)  </div><div class='p'> <span class="verse" id="V37">37&#160;</span>“Tikichi pujutjig augmatú yujaigpajum, atumesh dutiksagmek tama aijum. Suwimkash sukagtusaipa amesh suwimak suwam aim, tsagkugkagtugtajum dutiksaik tsagkujam aminjum.   <span class="verse" id="V38">38&#160;</span>Tikich atsumau wainkugmek susatajum, atumnash Apajuí amastinme tikich atsubau wajuk suwagme dutiksag. Nigka shiig kuashat atum atsumamu nagkaesau amastatjume.   </div><div class='s'>Tikich augmatigpa tibau </div> <div class='r'>(Mt. 7.3-6, 15-23; 12.34-35)  </div><div class='p'> <span class="verse" id="V39">39&#160;</span>“Jesús junashkam augmatak tau: ¿Wainmachua dusha tikich wainmachunash jintanash inaktumainkaih? ¿Mai waanum iyaumainchaukaih?   <span class="verse" id="V40">40&#160;</span>Jintintaiya duka jintinkagtina nuna nagkaesauchui. Untsu papí augbaujin ashimkatta dui, niina jintinta iman wemainai.   </div><div class='p'> <span class="verse" id="V41">41&#160;</span>“¿Wagka yatsumi jiin chipum tekani egkemaush diyagme, atumi jiimin numi egketa nu diitskesh?   <span class="verse" id="V42">42&#160;</span>¿Utugsamea amina yatsumish: Yatsuju jasta chipum tekani jiimin egketa nuna jigkitjame tumainaitme? ¡Tsanumin aidauwah! Dekatkauk amina jiimin numi egketa nu jiiktá, nunikam shiig wainkam yatsumi jiin chipum tekani egketa dusha jiigkita.   </div><div class='s'>Numik niina nejeen dekataiyai </div> <div class='p'> <span class="verse" id="V43">43&#160;</span>“Numi pegkejak pegkegchaunak nejemaitsui, numi pegkegchaushkam pegkegnak nejemaitsui.   <span class="verse" id="V44">44&#160;</span>Wagki makí makichik numi aidauk ni nejea dui dekanui; untukjak munchiinak nejetsame, antsag uvashkam zarzanmayag juushtayame.   <span class="verse" id="V45">45&#160;</span>Aents pegkejak pegkegnak chichauwai, wagki pegkeja duka anentain ajamu asa. Nunisag aents pegkegchaushkam pegkegchaunak chichauwai, wagki pegkegchauwa duka anentain ajamu asa; wagki shiig kuashat anentain aja nunak, chichaak iwainawai.   </div><div class='s'>Jegamkatasa ajiagbau pachisa tibau </div> <div class='r'>(Mt. 7.24-29)  </div><div class='p'> <span class="verse" id="V46">46&#160;</span>“¿Wagka: ‘Apuh, Apuh’ tujutjume wi taja nu umiachiatkugmesh?   <span class="verse" id="V47">47&#160;</span>Ashí aents minai tanta, mina chichamjun antugtukag imatiksag umidaunak wajijai betekaita nuna titajai.   <span class="verse" id="V48">48&#160;</span>Duka aents jegá jegamkatatus initak tai, kaya muunnum dekanmitkak ajiamun, namak piyujak jegan senchi tukuakush, kayanum dekanmitkakbau asamtai machikish umushkachua numamtinai.   <span class="verse" id="V49">49&#160;</span>Tujash mina chichamjun antayatak umigtachuk, aents jegá jegamak, ajitsuk nugká awanken ekeni jegamkamun, namak piyujak jegá senchi tukú tegak shiig tsaik ajapauwa numamtinai”.   </div><ul class='tnav'>
<li><a href='index.htm'>Lucas</a></li>
<li><a href='LUK05.htm'>&lt;</a></li>
<li><a href='LUK.htm'>6</a></li>
<li><a href='LUK07.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V29">6:29</a>
<span class="ft">“Capa”, tawa duka awantak nugkutai esajam aajakui. Lana nuniachkush cabra uje nuniachkush ujuch najanamu tsetsemaku nuniachkush dasenkui dukumatai. Diistá Mt. 9.20.</span></p>
<p class="f" id="FN2"><span class="notemark">†</span><a class="notebackref" href="#V29">6:29</a>
<span class="ft">“Túnica”, tawa duka jaanch nugkutai esajam tikishia imaan jegaaku aajakui. Duwap nuniachkush uje nuniachkush lana nuniachkush lino najanamu aajakajui. Ujunauch aidauk imá tunicanak nugkujakajui.</span></p>

<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
