<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Isaías 2</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/ISA02.htm" />
</head>
<body>
<ul class='tnav'>
<li><a href='index.htm'>Isaías</a></li>
<li><a href='ISA01.htm'>&lt;</a></li>
<li><a href='ISA.htm'>2</a></li>
<li><a href='ISA05.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Ashí nugkanmaya aents aidauk agkan batsamsagtin ainawai </div> <div class='p'> <span class="verse" id="V1">1&#160;</span>Apajuí Judá wegantu aidaun, Jerusalégjai pachis, Amosa uchijin Isaíasan ujakua duka jujuwai:   </div><div class='b'> &#160; </div> <div class='q'> <span class="verse" id="V2">2&#160;</span>Apajuí emematku ijuntai  </div><div class='q'>mujanum jegamkamu awa duka  </div><div class='q'>atakea duish eme anentsa diitai atinai.  </div><div class='q'>Nuna diinak kuashat aents  </div><div class='q'>tikich nugkanmaya aidau kauniagtinai.   </div><div class='q'> <span class="verse" id="V3">3&#160;</span>Kuashat aents aidau kaunainak:  </div><div class='q'>“¡Minitajum au muja Tuke Pujuu etegkamua awi wakagmi,  </div><div class='q'>tuja jega Apajuí emematku ijuntai  </div><div class='q'>jegamkamua awi wakagmi.  </div><div class='q'>Awi Apajuí niina chichamen jintinjamamtai,  </div><div class='q'>nunú antuka nii tabauwa duke umikagmi!” titinai.  </div><div class='q'>Wagki nii chichame umiktin agagbauwa duka Siógnumia wantintinai.  </div><div class='q'>Tuja niina chichameshkam  </div><div class='q'>Jerusalégnumia jiinki antuetinai.   </div><div class='q'> <span class="verse" id="V4">4&#160;</span>Tuja nugka múun aidaunmayanash  </div><div class='q'>Apajuí dita pegkegchaujin diijus suwimkan susatnai.  </div><div class='q'>Nuadui ashí nugka múun aidaunmayag  </div><div class='q'>dita maanitaiji aidaunak ajak ajakmaku nugka pukutai,  </div><div class='q'>arroz tsupitain najankatin ainawai.  </div><div class='q'>Dutikawagmatai maaniamuk nagkankatnai,  </div><div class='q'>tuja maaniatin jintiamushkam atsustinai.   </div><div class='q'> <span class="verse" id="V5">5&#160;</span>¡Israel aents aidauwah,  </div><div class='q'>Tuke Pujuun chichamega nunú antuka betek umikagmi!   </div><ul class='tnav'>
<li><a href='index.htm'>Isaías</a></li>
<li><a href='ISA01.htm'>&lt;</a></li>
<li><a href='ISA.htm'>2</a></li>
<li><a href='ISA05.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
