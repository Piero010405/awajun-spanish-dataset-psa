<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Salmos 43</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/PSA043.htm" />
</head>
<body>
<ul class='tnav'>
<li><a href='index.htm'>Salmos</a></li>
<li><a href='PSA042.htm'>&lt;</a></li>
<li><a href='PSA.htm'>43</a></li>
<li><a href='PSA046.htm'>&gt;</a></li>
</ul>
<div class="main">
 
<div class='chapterlabel' id="V0"> 43</div><div class='q'> <span class="verse" id="V1">1&#160;</span>Apajuíyah, wi pegkegchau takamsamu  </div><div class='q'>atsugta duka ame dekame,  </div><div class='q'>nuniau asam ¡aents pegkegchau aina nunú  </div><div class='q'>maawai tusam ayamjutkata!  </div><div class='q'>¡Aents pegkegchau waitjin aidaunum agkanmitkajuata,   </div><div class='q'> <span class="verse" id="V2">2&#160;</span>wagki ametme mina Apajuíg kuitamjinmek!  </div><div class='q'>¿Wagka minash idaitusume?  </div><div class='q'>¿Wagkanuk wisha mina shiwag aintuinakuish  </div><div class='q'>wake besemjash wekaetaja? tajai.   </div><div class='q'> <span class="verse" id="V3">3&#160;</span>Amina tsaaptinjum  </div><div class='q'>dekaskegmijai sujusta, nunú jintinjuati.  </div><div class='q'>Muja ame etegkamunum pujam nuwi  </div><div class='q'>wakatag tusaish wajuk wemainaita nuna.   </div><div class='q'> <span class="verse" id="V4">4&#160;</span>Nuwi wakan amina altarjumin jegantan,  </div><div class='q'>arpa awatkun amina ememattajame;  </div><div class='q'>wagki shiig aneasa pujuta nunú ame sujau asamin.   </div><div class='b'> &#160; </div> <div class='q'> <span class="verse" id="V5">5&#160;</span>Tuja ¿wagkanuk wisha mijaktaja?  </div><div class='q'>Wi puyatjumainuk atsawai.  </div><div class='q'>Apajuí uwemtikagtina nuwig kajintsan anentaimtatjai,  </div><div class='q'>nuniakun ima niinak ememattatjai.  </div><div class='q'>¡Niyai mina Apajuíg uwemtijinuk!   </div><ul class='tnav'>
<li><a href='index.htm'>Salmos</a></li>
<li><a href='PSA042.htm'>&lt;</a></li>
<li><a href='PSA.htm'>43</a></li>
<li><a href='PSA046.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
