<!DOCTYPE html>
<html lang="agr">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Awajún [Aguaruna] Salmos 47</title>
<meta name="keywords" content="Awajún [Aguaruna], agr, Holy Bible, Scripture, Bible, Scriptures, New Testament, Old Testament, Gospel" />
<link rel="canonical" href="https://eBible.org/agr/PSA047.htm" />
</head>
<body>
<ul class='tnav'>
<li><a href='index.htm'>Salmos</a></li>
<li><a href='PSA046.htm'>&lt;</a></li>
<li><a href='PSA.htm'>47</a></li>
<li><a href='PSA051.htm'>&gt;</a></li>
</ul>
<div class="main">
 
<div class='chapterlabel' id="V0"> 47</div><div class='s'>Apajuíyai ashí nugka apujig </div> <div class='d'>Coré uchiji aidau kantamawagbau </div> <div class='q'> <span class="verse" id="V1">1&#160;</span>Ashí aents aidautijum Apajuí uwejum awatitajum.  </div><div class='q'>Tuja nii emematkujum  </div><div class='q'>shiig aneasjum senchi kantamatajum.   </div><div class='q'> <span class="verse" id="V2">2&#160;</span>Wagki Tuke Pujuuwai ishamtai múun, ashí nugka apujiya duka.   </div><div class='q'> <span class="verse" id="V3">3&#160;</span>Aents tikich nugkanmaya aidaun Apajuí depetuk,  </div><div class='q'>atum inagtajum tusa iina idaitugmasui.   </div><div class='q'> <span class="verse" id="V4">4&#160;</span>Apajuí Jacopan aneau asa,  </div><div class='q'>nii wegantu aidautin etegtamjauwai,  </div><div class='q'>dutijama nugka pegkejan  </div><div class='q'>nii anagtabauwa nuna sujamsajui.  </div><div class='q'>Nunú nugka duwi ii eme anenmamji.   </div><div class='b'> &#160; </div> <div class='q'> <span class="verse" id="V5">5&#160;</span>Tuke Pujuu Apajuík niina aentsji aidau  </div><div class='q'>shiig aneasag senchi kantamainak,  </div><div class='q'>nuigtu uwija kachujin umpuinak  </div><div class='q'>pampainamunum niina pujusa inamtaijin  </div><div class='q'>waya ekemsae.   </div><div class='q'> <span class="verse" id="V6">6&#160;</span>¡Kantamtai Apajuí kantamjuatajum!  </div><div class='q'>¡Kantamtai iina apuji kantamjuawagmi!   </div><div class='q'> <span class="verse" id="V7">7&#160;</span>Apajuíyai ashí nugkanmaya aidaun apuji,  </div><div class='q'>nuadui shiig aneasjum kantamjuatajum.   </div><div class='q'> <span class="verse" id="V8">8&#160;</span>Apajuík nii pujusa inamtaiji  </div><div class='q'>pegkegma nuwi pujusag,  </div><div class='q'>ashí aents nugkanmaya aidaun inawai.   </div><div class='q'> <span class="verse" id="V9">9&#160;</span>Tuja ashí tikich nugkanmaya  </div><div class='q'>apu eme anentsa diitai aidauk,  </div><div class='q'>Abrahama Apajuíjin ememattatus  </div><div class='q'>nii wegantu aidaujai ijunainawai.   </div><div class='q'> <span class="verse" id="V10">10&#160;</span>Ashí aents nugkanmaya aina duka Apajuínu ainawai.  </div><div class='q'>Nuadui nii ashí inawai.   </div><ul class='tnav'>
<li><a href='index.htm'>Salmos</a></li>
<li><a href='PSA046.htm'>&lt;</a></li>
<li><a href='PSA.htm'>47</a></li>
<li><a href='PSA051.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2020 WBT</a></p>
</div>
</div></body></html>
