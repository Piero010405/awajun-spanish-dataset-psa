{
  "1": "Ju ainawai Jesucristo muunji aajakajua nuna daaji agatkamua duka. Nigka David, Abraham aina nu weantu aajakui.",
  "12": "Babilonia yajuakam batsamsag",
  "17": "Nunin asa Abrahamai nagkama ashí akiinak Davitai tantauwa duka catorce awai, tuja Davitai nagkama Babilonianmaya yajuakbauwa nui ejemash catorce awai, tuja Babilonia yajuakam batsamsauwa nui nagkama Cristo akiinauwa imanui ejemashkam catorce awai.",
  "18": "Jesucristo akiinamuk aatus aajakui. Josek Jesucristo dukují atinun Marian anagma pujau, tujash eke nemachiatak pujus Wakaní Pegkejin ejapjukui.",
  "19": "Tujash José María aishiya duka, aishmag pegkeg asa, pegkegchau diisainum tabaunum wakenmataik idaisatjai tiuwai.",
  "20": "Nuna aatus anentaimas José kanittaman, Apu Apajuí angelji awemamu kajanum wantintuk: \"José, David weantu uchijiyah, ishamtsuk Mariak jukita, ni ejapjuka nunak Wakaní Pegkejin ejapjuke\", tiuwai.",
  "21": "\"Nuna uchigmaktatui, nunikmatai adaikattame JESÚS, † \"Jesús\" tawa duka griego chichamai, nunak \"Uwemtikagtin\" taku tawai. wagki niina aentsji tudauji aina nunak tsagkujug uwemtijatin asamtai\".",
  "22": "Ju ashí aatus nunikua duka, Apu Apajuí tibaun profeta tiuwa nu uminbaunum nunikui, duka:",
  "23": "\"Ejapjuktinai makichik muntsujut aentsú takashtai, nunik uchigmaktinai aishmagkun, nunikmatai Emanuel ‡ Is. 7.14. adaikagtinai\", nunak: \"Apajuik jutiijai awai\" taku tawai.",
  "24": "Nu aaja tima José shintaag, Apu Apajuí angelji tibauwa dutiksag Marianak juki nuwatkauwai.",
  "25": "Tujash Mariajaig tsanigchauwai eke uchi akiintsaigkik, nunik pujai uchi akiinamtai adaikauwai Jesús."
}